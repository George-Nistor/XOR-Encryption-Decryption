Morometii de Marin Preda

Partea intai
I
In campia Dunarii, cu cativa ani inaintea celui de-al doilea razboi mondial, se pare ca timpul avea cu oamenii nesfarsita rabdare; viata se scurgea aici fara conflicte mari.
Era inceputul verii.
Familia Moromete se intorsese mai devreme de la camp. Cat ajunsesera acasa, Paraschiv, cel mai mare dintre copii, se daduse jos din caruta, lasase pe altii sa deshame si sa dea jos uneltele, iar el intinsese pe prispa o haina veche si se culcase peste ea gemand. La fel facuse si al doilea fiu, Nila; intrase in casa si dupa ce se aruncase intr-un pat, incepuse si el sa geama, dar mai tare ca fratele sau, ca si cand ar fi fost bolnav. Al treilea baiat, Achim, se furisase in grajdul cailor, se trantise in iesle sa nu-l mai gaseasca nimeni, iar cele doua fete, Tita si Ilinca, plecasera repede la garla sa se scalde.
Ramas singur in mijlocul bataturii, Moromete, tatal, trasese caruta sub umbra mare a celor doi salcami de langa poarta gradinii si apoi iesise si el la drum cu tigara in gura. Parea de la sine inteles ca singura mama ramanea sa aiba grija ca ziua sa se sfarseasca bine.
Moromete statea pe stanoaga podistei si se uita peste drum. Statea degeaba, nu se uita in mod deosebit, dar pe fata lui se vedea ca n-ar fi rau daca s-ar ivi cineva... Oamenii insa aveau treaba prin curti, nu era timpul de iesit in drum. Din mana lui fumul tigarii se ridica drept in sus, fara graba si fara scop.
-- Ce mai faci, Moromete? Ai terminat, ma, de sapa?
Iata ca se ivise totusi cineva. Moromete ridica fruntea si il vazu pe vecinul sau din spatele casei apropiindu-se de podisca. Se uita numai o data la el, apoi incepu sa se uite in alta parte; se vedea ca nu o astfel de aparitie astepta. ,,...Pe ma-ta si pe tine, chiorule!" sopti atunci Moromete pentru el insusi, ca si cand pana atunci ar mai fi injurat pe cineva in gand si acum il ingloba si pe vecin, fiindca tot aparuse; dupa care raspunsese foarte binevoitor:
-- Da, am terminat... Tu mai ai, ma, Balosule?
-- Am terminat si eu. Mai aveam un petic dincoace in Pamanturi, mi l-au sapat ai lui Tugurlan... Ce faci, Moromete, te-ai mai gandit? Imi dai salcamu ala?
Moromete se uita tinta la vecinul sau intelegand pentru ce iesise el la drum si nu raspunse la intrebare. ,,Da, am discutat odata sa-ti vand un salcam! Poate am sa ti-l vand... poate n-o sa ti-l vand... De ce trebuie sa ne grabim asa!?" parea el sa-i spuna.
-- Dar Victor al tau... El nu mai iese la sapa, Balosule? Sau de cand este voiajor nu-l mai aranjeaza? zise Moromete. Adica... admitem cazul ca fiind ocupat... mai adauga el.
Vecinul avu banuiala ca aceste cuvinte nu sunt chiar atat de nevinovate cum s-ar fi putut intelege din glasul cu care fusesera rostite, dar trecu peste asta.
-- Pai de ce zici ca nu vreai sa mi-l mai dai, Moromete? Ca vroiam sa ti-l platesc...
Drept raspuns, Moromete incepu sa se uite pe cer.
-- Sa tii minte ca la noapte o sa ploua. Daca da ploaia asta, o sa fac gramada de grau, Tudore! zise el.
Balosu nu mai zise nici el nimic, apoi dupa cateva clipe schimba vorba:
-- Ma intalnii pe la pranz cu Jupuitu. Zicea ca maine dimineata o porneste prin sat dupa fonciire.
Moromete ramase nemiscat.
-- Zice ca a primit o dispozitie, sau un ordin, dracu sa-l ia... Ca cine are de achitat fonciire si n-o s-o achite maine, o sa le ia din casa.
Moromete se mohori dintr-o data. Vru sa raspunda, dar se ridica pe neasteptate de pe stanoaga si sari spre poarta; un cal scapase din grajd si vroia sa iasa la drum.
-- Nea indarat blegule, unde vrei sa te duci? striga omul inchizandu-i poarta in nas.
Calul nu se sperie insa, ramase cu botul langa uluca si sufla puternic pe nari, apoi, cu dispret parca, se intoarse cu spatele si incepu sa se frece de uluca.
-- Nea n-auzi surdule!... Tu-ti adineaurea ma-tii! striga Moromete infuriat.
Calul se opri din scarpinat si porni nepasator spre prispa casei unde zacea Paraschiv. Moromete se lua dupa el, dar calul nu-l lua in seama, se opri langa prispa si intinse gatul langa parmalac, unde incepu sa roada cu dintii dintr-un drob de sare. Paraschiv ridica fruntea, se uita cateva clipe ca si cand n-ar fi inteles ce se intampla, apoi deodata ii repezi calului cu toata puterea un picior in burta.
Tot atunci mama iesi in prag. Avea fata rosie si obosita, iar naduseala ii curgea in siroaie innegrite peste obraji si gat.
-- Ilie, unde s-au dus fetele alea? Ce fac eu aici singura? Acu se intunericeste si ce mancati?
-- Raci o sa mancam, fa, d-aia te vaiti tu? raspunse Moromete tragand calul spre grajd.
Raci nu se gaseau nicaieri in apele satului. Tocmai raci, prin urmare, aveau sa manance la masa. Femeia se sterse cu deznadejde pe frunte, inghiti in sec si pieri in tinda.
-- Niculae, unde esti, ma? striga Moromete spre gradina.
-- Aicea sunt! se auzi un glas de undeva.
-- Ce faci acolo? Treci incoace si ajuta-i ma-tii! Te dusesi in gradina sa te odihnesti, ca pana acum statusi! Cand ti-oi da una dupa ceafa, iti sar mucii pe jos!
Pe poarta gradinii intra un baiat de vreo doisprezece ani. Avea capul gol si camasa de pe el era ferfenita. Picioarele goale erau pline de zgarieturi cu urme de sange inchegat cu praf.
-- Treci la ma-ta si vezi ce treaba are! spuse iar Moromete, pornind incet spre gradina.
II
Baiatul se urni de langa poarta si intra in tinda. La vatra, femeia se chinuia cu o mana sa mestece mamaliga, iar cu alta sa prajeasca niste ceapa in tigaie. Alaturi de vatra, prinsa intre doua caramizi, clocotea o oala cu ceva verde inauntru. Femeia daduse jos caldarea cu mamaliga si o mesteca aprig, incercand din cand in cand s-o tina pe loc cu talpa piciorului.
-- Venisi cu oile, ma? Du-te repede si prinde-o pe Bisisica... Viu si eu acum sa le mulgem... Sa torn mamaliga... Unde sunt fetele alea?
Baiatul se uita la maica-sa si se intoarse alene indarat, fara sa spuna ceva. Iesi in curte si incepu sa stranga oile spre obor. Cativa miei sarisera pe prispa si lingeau sare.
-- Casi, manca-te-ar cainii! zise el apucand mieii de gat si facandu-le vant de pe prispa.
Inchise poarta oborului si ramase intre oi tacut. Oborul era mic si cele douazeci, douazeci si cinci de oi abia aveau loc sa se miste. Una dintre ele, care statea alaturi de baiat, freca pamantul cu copita ei mica si se culca incet, suspinand. Era o oaie batrana si blanda care mergea totdeauna in urma cardului.
-- Ai prins-o, ma? Hai mai repede ca se raceste mamaliga!
Baiatul se intoarse nepasator spre mama lui care intrase in obor cu un caldaroi in mana si abia se misca.
-- Hai, Niculae... hai, Niculae! Sa nu-ti dau acum cateva! Unde e Bisisica? Treci s-o prindem, unde te tot uiti? zise femeia cu un glas moale si cam indepartat, ca si cand ar fi vorbit gardurilor.
-- Lovi-o-ar moartea de Bisisica! mormai Niculae, apropiindu-se de o oaie neagra si cornuta care se pitise intr-un colt si astepta nemiscata, ascultand parca cele ce se spuneau despre ea.
Baiatul se repezi asupra ei si o apuca de picior; oaia nu se misca, dar cand isi simti piciorul prins zvacni pe neasteptate si-l tranti pe baiat cu burta la pamant.
-- Fire-ai a naibii, daca nu te omor! scrasni el si ridicandu-se cu o sprinteneala uimitoare se repezi iar. De asta data, el n-o mai scapa din maini. Oaia sarea in trei picioare si gemea greu. Femeia se apropie cu caldarea si o apuca de celalalt picior, o trase spre buza caldaroiului si incepu s-o mulga. Niculae o tinea de coarne si o izbea cu salbaticie peste bot.
-- Manca-te-ar lupii sa te manance! Daca n-am sa te omor intr-o zi...
Femeia zise s-o lase in pace sa nu mai dea in ea degeaba. Cum degeaba? Mergea in frunte si totdeauna tara intreg cardul in goana peste izlaz si nu se mai oprea pana nu ajungea pe locurile de pascut. Niculae era silit sa alerge si el si arunca zadarnic cu bulgari spre ea. Cand ajungeau pe miriste, baiatul cadea istovit de goana pe o brazda si plangea in nestire. Uneori o prindea cu ajutorul altor baieti si o batea cu cruzime. Oaia se cumintea un timp, lasa alteia conducerea cardului, apoi iarasi isi lua locul. Cateodata, innebunit, Niculae alerga inaintea oilor aflate in plina goana, despartea cardul de oaia bezmetica, o alunga in porumburi cu ciomagul si o batea cu bolovani pana il paraseau puterile. Oaia sarea din loc in loc, fugea, se oprea tremurand si gemea de lovituri. In ziua aceea nu mai alerga, dar a doua zi goana si chinul baiatului reincepeau cu prospetime. Niculae o tinea minte inca de pe cand era noatina.
Intr-o iarna, la Boboteaza, venise popa cu caldarusa si intrase in obor sa stropeasca oile cu aghiazma. Bisisica -- asa o botezase Achim cand o invatase sa impunga ca berbecii -- iesise din card si ridicase fruntea spre popa. Cand parintele facuse semnul crucii zbicind din busuioc, oaia, crezand ca e vorba de impuns, se repezise in patrafirul aceluia bestecaind cu cornitele ei mici printre picioarele popii.
-- Gata, ai scapat, zise femeia lovind cu mila spinarea oii, care in tot timpul mulsului tremurase ca frunza. Da-i drumul, Niculae!
Baiatul ii dadu drumul de coarne, izbind-o in acelasi timp cu piciorul in grumaz; apoi prinse alta oaie, care cat simti mana femeii sub uger, singura se lasa pe caldaroi si incepu sa rumege linistita.
-- Vezi, asta de ce sta?! ingana Niculae, ca si cand cineva ar fi pretins ca toate oile seamana cu Bisisica. Nu stiu, mama, dar eu m-am saturat... Eu le loveste moartea de oi, ingana el mai departe jelindu-se. Eu nu ma mai duc cu oile... Toata lumea le da la cioban, numai tata s-a gasit mai breaz sa ma trimita pe mine... De ce nu-i spui sa le dea la cioban? De doua luni de zile nu m-am mai dus la scoala. Are sa ma lase repetent...
-- Gata, zise femeia, alta... Hai mai repede ca se raceste mamaliga!...
Niculae prinse alta oaie care nu mai era blanda. El o apuca de bot cu ura si-i stranse nasul:
-- Stai! Ce! o iai pe urmele Bisisichii, fire-ai a naibii!? bolborosi el. Apoi se adresa mamei cu alt glas: Eu spun una si tu te faci ca n-auzi! N-auzi ca ma lasa repetent?
-- Ce sa-ti fac eu daca te lasa repetent? Parca daca te duci nu te lasa! raspunse femeia cu gandul in alta parte.
-- N-auzi ca nu ma lasa?! zise baiatul necajit. De cate ori vreai sa-ti tot spun?
-- Ce sa-mi tot spui? intreba femeia cu acelasi glas indepartat si imbulzit de alte ganduri. Alta, spuse ea iar. Se vede ca nu prea le-ai pascut azi... Asta abia a dat cateva picaturi!
Niculae, de asta data, striga:
-- N-auzi, mama?
-- Aud, ma, aud! Spune! raspunse femeia mai apropiat.
-- Pai nu ti-am mai spus? ,,Tu, Moromete, nu te speria ca n-ai carti si ca n-ai venit asta-toamna, eu te trec clasa numai sa vii la examen. Sa inveti pentru examen, ca nu ti-am pus note"...
-- Pai sa te duci la examen, zise femeia, iarasi cu gandul imprastiat.
-- Cum sa ma duc, mama, daca n-am invatat?!
-- Pai invata! raspunse femeia moale.
-- Cum sa invat?! striga Niculae deodata atat de indignat si furios ca ridica si bratele, si glasul lui de copil rasuna ascutit in linistea amurgului care incepuse sa acopere salcamii.
-- Ia si tu o carte cu oile si citeste. Ce vreai sa-ti fac eu? raspunse femeia cu un glas in care razbatusera cateva urme de interes.
-- Care carte, mama, care carte? Nici Citirea n-a vrut sa-mi cumpere tata. De unde sa iau, ca nimeni nu mi-o da. Daca m-ar lasa sa ma duc la scoala...
Femeia tacea si mulgea mai departe oaia.
-- Mai e vreuna? intreba ea apucand alta oaie. Treci si tine-o sa nu-mi verse laptele, mai spuse ea, strangand caldaroiul intre genunchi.
Niculae apuca oaia de gat cu o mana, iar cu cealalta o atinse pe femeie pe umar.
-- Mama, spune-i tu lui tata... zise el rugator, dar glasul i se rupse si scoase un strigat. Oaia se miscase si-l calcase pe o buba de pe picior cu copita ei mica si ascutita. Niculae izbucni pe neasteptate intr-un plans sfasietor si se lasa jos ca o carpa.
-- Ce e, ma, te-a calcat? intreba femeia sec. De ce nu te pazesti? Tine oaia sa nu-mi verse laptele!
La auzul glasului lipsit de mila al mamei, baiatul incepu sa planga si mai adanc, perpelindu-se pe jos si izbind cu pumnii lui mici in pamantul afanat de balegarul vechi al oilor. Femeia prinse alta oaie si incepu sa mulga singura si tacuta, in timp ce Niculae continua sa planga. Intr-o vreme el inceta orice miscare, se ridica in capul oaselor si ramase cu coatele pe genunchi. Se simtea ca durerea piciorului ii trecuse de mult, el insa plangea mai departe pe genunchi, ca si cand ar fi cantat ceva lung si deznadajduit:
-- Aaa... aaa...
-- Ce e acolo ma? se auzi din drum glasul lui Moromete. Iar te-a calcat oaia? Taci din gura, ca nu-ti iese matele.
Femeia tocmai atunci terminase de muls si pleca din obor. Ea se opri in mijlocul bataturii si vorbi cu un glas care il facu pe Niculae sa se opreasca din plans.
-- Lovi-o-ar moartea de vorba, de care nu te mai saturi, Ilie! Toata ziua stai de vorba si beai la tutun si mie imi arde camasa pe mine. Daca altii n-au treaba si au chef de vorba... Copilul asta plange aici si el sta la poarta si bea tutun. Veniti de la deal si va lungiti ca vitele... si eu sa indop singura o ceata de haidamaci...
Paraschiv ridica fruntea si-o privi pe femeie cu o ura cuibarita in el de pe vremea cand mama lui buna murise. Din drum, Moromete se urni spre poarta si intra in curte tacut.
-- Ce e, fa, zaltato, ce vreai sa fac eu? Daca e bleg si-l calca si oile...
-- Toata lumea are treaba, Catrino, zise Tudor Balosu din drum.
Femeia nu raspunse nici unuia si intra in tinda.
-- Moromete, zise Tudor Balosu, nu stai, ma, sa-ti dau banii?
Moromete facu un gest nedeslusit.
III
Cele doua fete ale lui Moromete ajunsesera la garla si incepusera sa se scalde. Apa era rece, dar in timpul zilei fusesera la munca si a doua zi era duminica, era calusul, nu puteau sta fara sa se spele.
-- Ce facem, fa? zise cea mai mare, Tita, dupa ce intra in apa si incepu sa clantane din dinti. E rece ca gheata.
-- Ei, ca gheata, vezi-ti de treaba, asa e la inceput, raspunse cealalta intrand in garla vitejeste.
Tita se apleca si o stropi pe neasteptate cu un val de apa. Fata cea mica tipa ascutit, se stramba infiorata, apoi deodata se apleca si ea si o improsca pe sora-sa de sus pana jos. Se balacira catva timp tipand mereu, apoi Tita se opri si striga:
-- Ajunge, treci si ma freaca pe spinare, trebuie sa ne intoarcem acasa!
Fetele incepura sa se spele pe rand, cea mai mare uitandu-se din cand in cand cu teama sa nu le vada cineva. Intr-un timp ea chiar sari din apa si se repezi spre mal. Partea de garla unde se scaldau era un loc dosnic la marginea satului, numit, nu se stie de ce, Valea Morii. Langa vale se intindea un fel de crang lat, mai mult un fel de iaz parasit de apele raului care curgeau pe marginea satului, Dinspre partea aceea, care facea un cot mare langa gropanul unde stateau fetele, se auzea cineva plescaind prin apa si apropiindu-se din ce in ce.
-- Treci, fa, afara, Ilinco, n-auzi ca vine cineva? zise Tita speriata.
-- Si daca vine, ce? raspunse Ilinca nepasatoare.
-- Fa, zapacito, nu ti-e rusine? Treci afara, n-auzi?
Fata insa, chiar de-ar fi vrut sa se mai ascunda, n-ar mai fi avut timp. De dupa cotul apei se ivi, printre frunzele aplecate ale cracilor de salcii, partea de la genunchi in jos a picioarelor cuiva. Fata cea mare cand vazu pantalonii aceia umbland prin apa, isi trase repede camasa pe cap si pieri in tufisul salciilor tremurand. De-acolo ea auzi numaidecat niste glasuri si ingheta.
-- Ce faci, fa, aici, te scalzi?
-- Da, ma scald, ce sa fac, raspunse Ilinca si incepu sa rada.
-- Scalda-te, fa, se auzi iarasi glasul acela.
-- Pai, ma scald, raspunse iar Ilinca. Apoi fata din tufis se auzi strigata:
-- Tito, treci incoace ca nu e nimeni. E Florica lui Miulet si cu ga Leana, vor sa prinda peste. S-au imbracat in pantaloni.
Tita iesi din tufis inca inspaimantata si cand le vazu pe cele doua cu plasa, incepu sa rada:
-- Ce naiba, Floareo, zise ea, ai bagat-o in pantaloni? Era sa mor de frica. Si proasta aia sta in apa. Daca era un baiat, fa, ce te faceai?
Ilinca rase iar:
-- Da' ce, mi-era frica de el? Ii dam cu namol in ochi!
-- Ei, ce stie ea, zise muierea cu plasa.
-- Ati prins mult peste? intreba Tita schimband vorba.
-- Am prins pe dracu ghem! De cate ori ridicam plasa, numai broaste si mormoloci.
-- Tata spunea ca aia pe la Bucuresti mananca broastele! Zicea ca le indoapa cu carne si le baga la cuptor, asa vii. Pe urma, cand incep sa faca poc-poc, le scot afara si le mananca cu furculita, zise Ilinca scuipand pe marginea apei.
-- Prostia ta, raspunse cea cu plasa. Ia uitati-va!
Cele doua ridicara plasa la mal si o dadura peste cap. Numaidecat un broscoi oracai cu putere facand sa rasune valea si tasni inapoi in apa stropind in ochi pe cele doua pescuitoare. Alte broaste, de toate marimile sarira de pe mal improscand apa. Un singur pestisor, ca un deget de copil, stralucea in buruienile de pe mal si chiar si acela era gata sa alunece inapoi daca una din pescuitoare nu l-ar fi prins numaidecat. Inainte de a-l arunca in oala, ea se uita la el cum zvacneste.
-- Hai sa mergem, Ilinco, ce tot mai astepti, nu vezi ca te-ai invinetit?
Fata iesi clantanind si se imbraca repede.
-- Stati, fa, ca mergem si noi, zise fata cu plasa. Ati auzit? Se marita Polina.
-- Polina lui Balosu? Pai stim, raspunse Ilinca.
-- Nu, nu stiti, ca nu cu Birica se marita, raspunse fata. Apoi se adresa insotitoarei: Hai sa mergem si noi, ga Leano, ca eu ti-am spus ca pana nu ploua, pestii nu ies de pe fund. Fa, Tito, voi stiti ca Polina era in vorba cu alde Birica. Ei, acu' se marita cu Stan Cotelici.
-- Cu schiopu?! intreba Tita, uimita. Cu uratul ala? Pai ce moartea gasit-o sa-l ia pe-ala? Ca dupa ce e schiop, mai e si facut!
-- Da' ce, fa, el nu trebuie sa se insoare? Trebuie sa-l ia cineva! zise Leana infasurand plasa.
-- Sa-l ia moartea! raspunse Tita, razand.
-- De ce, fa? Eu cum l-am luat pe Ene al meu? Ce are Stan Cotelii de fugiti de el?
-- E uraaat, ga Leano, raspunse Tita, luand-o pe langa salcii. Si n-ar fi nimic, dar matale l-ai vazut cum umbla? Are atata avere si parca e milog!...
-- E bine sa stranga omul, raspunse Leana cu indoiala.
-- Hai, fa, imbraca-te mai repede! zise Tita, rastindu-se spre sora-sa. De ce nu-ti carpesti fusta aia, nu vezi ca ti se vede buca?
-- Ce sa mai carpesc, am tot carpit-o... ia lasa-ma in pace! Daca mi vede, ce? Cine o vede, sa mi-o manance! raspunse Ilinca la fel de rastit.
-- Ce stie ea, rase fata cu plasa. Sa te vedem la anul sau la anul alalalt, tot asa ai sa zici?
Cu toate ca era intr-adevar nevoie de anii aceia ca sa nu mai zica (Ilinca n-avea nici paisprezece ani), cand fusese pomenit numele lui Birica, fata cea mica a lui Moromete se rosise. Flacaul insa nu stia nimic. El era prieten cu fratii ei, venea des seara pe la ei, jucau cu el tabinet, era vesel... si mai ales canta frumos.
Cele trei fete o luara inainte, iar muierea mergea in urma lor cu plasa pe umar. Soarele asfintise si in aer incepusera sa bazaie tantarii. Cand cotira dupa Valea Morii si se apropiau de padurea de la marginea satului, muierea care mergea mereu in urma se mira:
-- Parca ne-ar fi auzit, fa! Ala care iese din padure nu e Birica?
Fetele bagara si ele de seama si incetinira pasii. Taceau. Se gandeau daca trebuie sau nu sa-i spuna stirea flacaului.
-- Ce mai faci, Birica, n-ai mai venit pe la noi! indrazni totusi fata cea mica a lui Moromete cand Birica le ajunse din urma.
Birica nu raspunse. Se cunostea ca ii pare bine ca a intalnit-o pe Tita. Dadu buna seara si se apropie de ea.
-- Tito, vreau sa-ti spun ceva... Am fluierat aseara la Polina si nu stiu ce e cu ea, n-a vrut sa mai iasa, sopti el dupa ce se indeparta putin cu fata. Spune-i ca am sa trec diseara... Daca nu mai vrea sa vorbeasca cu mine, sa-mi spuna!
S-ar fi putut crede ca flacaul nu dorea sa stie decat atat, dar Titei nu-i scapa turburarea care il stapanea.
Cunostea si ea bine aceasta turburare. De aproape un an de zile era in vorba cu Victor, fratele Polinei. Victor Balosu nu spunea ca nu tine la ea, dar nici nu se straduia sa arate ca tine.
-- Atata vreau sa stiu, continua Birica, de asta data fara sa-si mai ascunda ingrijorarea. Ai sa-i spui, Tito?
Tita sovaia sa raspunda.
-- Birica! Se vorbeste ca Polina... Nu stiu, asa am auzit... Tu nu stii nimic? E vorba de Stan Cotelici, cica s-ar marita cu el. Trebuie sa vorbesti tu cu ea, sa vezi ce s-a intamplat.
Birica se posomori si amuti. Mai merse cativa pasi cu fata, apoi, fara mai intrebe ceva, se indeparta. Fata cea mica a lui Moromete il striga din urma, dar flacaul nu raspunse.
IV
-- Treceti la masa, ori vreti sa va chem cu lautari? striga Catrina Moromete din pragul tindei. Ilie, unde s-au dus fetele alea? Numai tu le-ai dat nas; unde-or fi ele acuma? Sculati in sus! Paraschive, Nila, voi n-auziti? Niculae, tu ce mai astepti? Ai bagat nasul intre picioare...
Femeia se opri deodata din vorbit si chipul i se schimonosi de spaima. Pe alaturi de ea tasni Dutulache, cainele, iesind din tinda cu o bucata mare de ceva alb in gura, pesemne branza. Femeia il intreba:
-- Cand ai intrat, lovi-te-ar turbarea? Lasa jos! Lasa jos! Lasa jos, n-auzii?
-- Da-i apa, zise Moromete linistit.
Paraschiv incepu sa rada, sculandu-se de pe dulama.
-- Lasa jos, lasa jos, manca-te-ar cainii, lasa jooos!... striga zadarnic femeia. Cainele pierise in gradina. Acum sa mancati cainele, spuse mai departe Catrina, uitandu-se crunt la fiul vitreg care radea.
-- De ce sa mancam cainele, fa, proasto? intreba Moromete, linistit incet. Apoi, tot linistit, spuse mai departe si la fel de incet, ca si cand ar fi vorbit cu el insusi: De ce sa mancam, fa, zaltato, sarito de la locul tau. E bun cainele de mancat, fa? E bun sa te manance el pe tine! Si chiar o sa te manance. Azi ti-a luat branza, maine o sa-ti ia...
-- Nu treceti o data la masa? striga femeia scoasa din minti. Daca n-o sa ma duc in lume si sa va las... si moartea sa va ia pe toti si la cimitir sa va duca!...
-- Taci, fa, din gura, dosadito! zise iar Moromete si mai linistit ca inainte. Vezi-ti, fa, de treaba! Ai facut mancare? Spune o data si taci, ca nu sunteti surzi.
Paraschiv statea pe prispa si ranjea. Femeia amuti, nu mai zise nimic. Pe drum se vazura cele doua fete apropiindu-se de casa. Moromete si ridica de pe prispa si, in tacerea care se lasase, glasul lui picura linistit incet, de asta data spunand insa altceva:
-- Tu, Paraschive, ce stai acilea si belesti fasolele la mine? Ce, nu ti-am mai vazut dintii aia de mult? Ranjesti ca un coltat la maica-ta, parca tu ai fi mai breaz. De ce nu treci la masa? Si pe voi v-a gasit scaldatul? Daca va iau de par si matur batatura cu voi, va scutesc de-o treaba maine dimineata. O lasati pe ma-ta singura si va duceti. Unde sunt ailalti?
Moromete vorbise pana acum incet si linistit. Deodata curtea rasuna de un glas puternic si amenintator facandu-i pe toti sa tresara de teama.
-- Nila! Achime! striga Moromete de doua ori.
Dupa un timp, se auzi in casa cum cineva sare din pat; in acelasi timp, poarta grajdului se deschise si se vazu, venind incet si frecandu-se cu mainile la ochi, Achim.
-- Ce e, ma, cu voi? intreba Moromete, cu glasul dinainte, incet linistit. Ba chiar bland. Nu va e foame? Stati la masa! Puteti pe urma sa dormiti pana poimaine dimineata...
Catrina Moromete se sterse pe frunte de sudoare si intra in tinda. Unul cate unul, copiii intrara in tinda casei. Se inserase bine si de pe vatra focul arunca pana departe o fasie rosie de lumina facand sa straluceasca batatura.
Cat ieseau din iarna si pana aproape de sfantul Niculaie, Morometii mancau in tinda la o masa joasa si rotunda, asezati in jurul ei pe niste scaunele cat palma. Fara sa se stie cand, copiii se asezasera cu vremea unul langa altul, dupa fire si neam. Cei trei frati vitregi, Paraschiv, Nila si Achim, stateau spre partea dinafara a tindei, ca si cand ar fi fost gata in orice clipa sa se scoale de la masa si sa plece afara. De cealalta parte a mesei, langa vatra, jumatate intoarsa spre strachinile si oalele cu mancare de pe foc, statea intotdeauna Catrina Moromete, mama vitrega a celor trei frati, iar langa ea ii avea pe ai ei, pe Niculae, pe Ilinca si pe Tita, copii facuti cu Moromete. Dar Catrina fusese si ea maritata inainte de a-l lua pe Moromete: barbatul acesta ii murise in timpul razboiului, dar nu pe front, fiindca nu implinise inca anii ca sa fie luat militar, ci acasa de apa la plamani; ii lasase o fata (pe care Catrina o nascu dupa moartea lui) si cand pleca din casa socrilor n-o lua cu ea, o lasa batranului Nafliu, batului, cum ii spuneau cu toti, cu care insa Catrina nu se avea bine.
Moromete statea parca deasupra tuturor. Locul lui era pragul celei de-a doua odai, de pe care el stapanea cu privirea pe fiecare. Toti ceilalti stateau umar langa umar, inghesuiti, masa fiind prea mica. Moromete n-o mai schimbase de pe vremea primei lui casatorii, desi numarul copiilor crescuse. El sedea bine pe pragul lui, putea sa se miste in voie si de altfel nimanui nu-i trecuse prin cap ca ar fi bine sa se schimbe masa aceea joasa si plina de arsurile de la tigaie.
Paraschiv, Nila si Achim nu erau din firea lor niste copii tacuti, moi ori lipsiti de veselie. Totusi, ca totdeauna, ei se asezara la masa absenti, uitandu-se in gol, oftand, parca ar fi trebuit nu sa manance, ci sa ridice pietre de moara. Moromete se aseza si el pe prag, facand in acelasi timp cateva cruci repezi si inchizand o clipa, evlavios, ochii. Niculae, care nu avea scaun, se aseza turceste pe pamant.
-- Du-te, ma, si ia-ti o perna, dosaditule, de cate ori sa-ti spui? Ca astia nu sunt in stare sa faca macar un scaun, zise femeia, uitandu-se la cei trei care asteptau, tacuti si plictisiti, mancarea.
-- Tu de ce nu faci? zise Achim, ai carui ochi clipira ascutit, infigandu-se din golul in care erau pierduti mai inainte, in cei ai mamei vitrege.
Moromete, care tocmai isi facuse cruce, se uita la femeie cu gura cascata mirare.
-- Taci, fa, din gura, n-auzi?! zise el, apucand lingura de lemn intre degete.
-- N-auzi ce zice coltatul? raspunse femeia, stergandu-se de sudoare, fara sa-i pese de privirea barbatului.
-- De ce coltat?! intreba moale Paraschiv, apucand si el lingura intr-un fel anumit, vrand sa spuna ca vrea sa manance mai repede.
-- Taci, ma, din gura! zise si Nila cu un glas si mai moale decat al fratelui, aproape soptit.
-- Cine va intrece? raspunse Catrina. Aseaza-te masa, ridica-te masa. Abia se misca, abia se aseaza, cleaf-cleaf, parca i-ai da sa manance otrava.
-- Pui, fa, mancarea-aia o data?! zise Moromete linistit, dar in glas cu fire de amenintare.
Cele doua fete taceau. Niculae se uita la tatal sau nemiscat, cu ochii pironiti pe fruntea larga, descoperita de golul parului cazut de o parte de alta a crestetului. Catrina apuca o oala mare de pe vatra si o trase langa ea. Fata cea mare, Tita, desprinse dintr-un cui de langa firida o ata subtire de bumbac si taie mamaliga in felii groase. Ilinca aseza in mijlocul mesei o strachina larga si adanca, iar femeia o umplu numaidecat cu ciorba verde si groasa de ierburi.
-- Da' branza nu e? sopti Niculae indignat, uitandu-se la maica-sa.
-- Du-te de-o ia din burta lui Dutulache! raspunse mama.
-- Da' ce! Ce Dutulache? Mie sa-mi dai branza, zise iar Niculae, trantind lingura pe masa.
-- Parca spuneai ca sa le manance lupii de oi, ingana femeia mai moale, cu un glas nepasator.
-- Mananca, ma, acilea si nu te mai miorlai, puturosule! Te gasi brana. Cand e, te uiti chiondaras la ea, zise tatal nepasator si el, inghitind un dumicat mare.
Niculae amuti. Pieptul i se ridica si cobori repede; buzele ii tremurara. Cateva clipe se uita la maica-sa. Femeia manca cu gandurile in alta parte. Baiatul se uita atunci spre sora-sa Ilinca, dar fiecare manca repede, insufletit pe neasteptate, tacut si parca nemaisimtind pe cel de alaturi. Baiatul inghiti greu, se ridica de la masa si iesi afara. Aproape ca nimeni nu-l lua in seama.
-- Daca mananci, mi-esti ca un frate, Niculae, zise Achim batjocoritor, daca nu mananci, mi-esti ca doi.
-- Sa te ia naiba, izbucni baiatul hohotind si facandu-se nevazut.
Pe fata femeii trecu o umbra de durere auzind plansul de afara al copilului.
-- De ce nu-l lasi in pace Ilie? sopti ea, privindu-si barbatul fara teama. N-ajunge ca il trimeti ca vai de capul lui si rabda de sete toata ziua cu oile? Il mai faci si puturos. Voi va duceti si munciti ca oamenii, va mai odihniti, aveti apa, mancati, si el, saracu, rabda de sete toata ziua si alearga dupa zapacita aia de Bisisica...
Moromete se scula de la masa tacut si iesi afara. Dupa catva timp se auzira cateva cuvinte innabusite si pe urma tatal se intoarse tinandu-l pe baiat de mana.
-- Stai si mananca, nu te prosti, zise Moromete asezandu-l la masa. Da-i, fa, niste branza, hai, el se duce cu oile, de!
-- Nu mananc branza, scrasni Niculae, stergandu-si obrajii patati de acrimi.
-- Mananca-ma pe mine atunci, raspunse omul.
Strachina de pe masa se golise intre timp. Catrina se intoarse si apuca oala din spate.
-- Nu-i arde lui de branza, zise ea, turnand in strachina. I-e necaz ca o sa ramana repetent. I-e necaz si lui ca anul trecut i-a luat-o a lui percitoru inainte, ca tot asa, te-ai apucat sa-l trimiti cu oile... Parca mureai daca-l lasai barem o luna, acolo, sa se duca... i-e drag si lui...
-- Ia mai lasa, zise Ilinca, uitandu-se suparata spre maica-sa. Ne gasi scoala!
-- Taci, fa, din gura, proasto! zise mama, ridicand mana amenintator spre fata.
-- Fa! Fa! Fa, n-auzi? mormai Moromete. Pune, fa, mancarea si mai trage-te pe falcile alea ca te-or fi durand de cand vorbesti! Alta treaba n-avem noi acuma! Ne apucam sa studiem. Mai bine vezi ce-o sa faci, ca maine dimineata... dar ce zic eu: maine dis-de-dimineata o sa vie ala sa-ti ia toalele din casa.
-- De ce sa-mi ia toalele din casa? intreba femeia nevinovata.
-- Asa! Ca sa se mire prostii, raspunse omul. Vezi ca se umfla laptele...
Tita se intoarse si dadu la o parte de pe vatra o oala plina cu lapte. Catrina turna iarasi ciorba in strachina de pe masa, care intre timp iar se golise.
-- Ce faci, ma, ca am vorbit iar cu Catanoiu. Zice ca saptamana asta pleaca la Bucuresti, zise Achim, uitandu-se pe sub sprancene la tatal sau.
-- Duca-se invartindu-se! raspunse Moromete posomorandu-se deodata.
Niculae, care incepuse sa manance, lasa lingura pe masa si se uita cu nesat la fratele sau vitreg.
Nepasator, Achim continua, facand o socoteala simpla:
-- Avem douazeci si patru de oi, toate cu lapte. Asta inseamna doua sute patruzeci de lei pe zi. Intr-o saptamana...
-- Inseamna, raspunse Moromete batjocoritor. Inseamna prostia ta din cap.
-- Ma, eu ti-am spus! zise Achim cu dispret parca. La toamna trebuie sa platim banca. Eu zic ca trebuie sa-mi spui o data, daca imi dai sau nu-mi dai drumul!
Catrina care ascultase se amesteca si ea:
-- Lasa-l, ma, sa se duca. Nu e vorba numai de banca, dar sunt si ei baieti mari... N-au o treanta pe ei... Cu ce sa-si cumpere?
-- Si ce bagati in voi daca pleaca cu oile? intreba Moromete curios.
-- Cum ce bagam? Mai e o gaina, mai e un miel!...
-- A! facu Moromete, oile pleaca, mieii raman! Dar muierea parca nu auzi.
-- Si pe urma, zise ea, peste o saptamana, doua, incepe secerea, facem paine... Am trait noi si fara oi!
-- Taci, mama, din gura, zise Ilinca scoasa parca din sarite. Sa vii tu la deal si sa muncesti si sa vezi pe urma cum e fara lapte...
-- Las-o, Ilinco, ca o gasira gainile si mieii. E plina de gaini si miei, zise tatal cu ironie.
Niculae se intoarse spre sora-sa si-i arse o palma peste cap, scrasnind din dinti.
-- Ce ai, ma, esti nebun? tipa fata.
-- Ce te-amesteci?! raspunse Niculae, sarind in sus de la masa, gata sa fuga afara.
-- Niculae, daca ma scol la tine, te dau cu capul de pereti pana iti ies bolbosile ochilor, zise Moromete fulgerandu-l cu privirea.
-- Ce s-amesteca ea? zise baiatul artagos.
-- Ce e, ma, iti pare bine ca n-o sa te mai duci cu oile?! intreba Tita cu glas subtire si inalt. Nu-ti fie frica, ai sa mergi la deal sa dea zece sudori din tine.
-- Ce-aveti, fa, cu el? se rasti mama furioasa. Nu puteti sa va vedeti de treaba?
-- Tu ii dai nas, zise Tita.
-- Vezi sa nu-ti dau eu una peste nas, ameninta mama.
-- Ma, se vede ca nu sunteti munciti, ma!!! se prabusi Moromete de uimire. Pai eu cand veneam de la deal adormeam cu dumicatul in gura! Acu' va sparg oalele si strachinile astea in cap! Nici la sfanta masa nu v-astamparati! Niculae, stai jos si baga in tine si daca mai sufli o vorba te... te...
Toti lasara ochii in jos si se facu tacere. Catrina schimba strachina turna al doilea fel de mancare, laptele fiert. Moromete lua doua felii mamaliga si le puse in strachina plina. In aceeasi clipa, vreo sase linguri se indreptara spre mijlocul mesei si incepura sa dumice mamaliga in strachina. Niculae isi strecurase si el lingura printre ceilalti si abia izbuti sa apuce ceva si sa duca la gura. Strachina se goli numaidecat. Femeia o umplu iarasi. Intr-un timp, Niculae prinse lingura sora-sii intr-a lui si o izbi afara, scrasnind, stropindu-i pe toti cu laptele fierbinte. In aceeasi clipa, palma lui Moromete se ridica si cazu pe capul lui ca o greutate de fier, detunandu-l. Baiatul incremeni cu ochii holbati, stranse din dinti si rasufla greu. Desi statea jos, se clatina si se lungi moale alaturi de masa.
-- Scoal' in sus! zise Moromete incet, dar cu un glas indesat.
Baiatul se ridica in palme si genunchi, ramase astfel o clipa, apoi se ridica in capul oaselor.
-- Ia si mananca! rosti cu acelasi glas omul.
Niculae se intoarse spre masa, arunca spre sora-sa o privire care mocnea de ura si apuca lingura in mana. In acest timp, insa, strachina se golise iarasi. Femeia turna a treia oara, se uita spre Ilinca si lasa oala in jos.
-- Gata, asta e tot laptele, zise ea, desi nu-l rasturnase pe tot...
Pana la sfarsitul mesei, nimeni nu mai vorbi. Moromete isi intinse picioarele si impinse masa mai incolo de langa el, frecandu-si mainile una de alta sa se curete de mamaliga. Femeia si fetele strangeau oalele si strachinile.
-- Sa nu vii incoace, lovi-te-ar jigodia, ca-ti sparg capul, zise Catrina, amenintand cainele care astepta pe prispa sa se rastoarne masa.
-- Apa a baut? ranji Paraschiv, incercand sa zambeasca, repetand ironia tatalui.
-- Mai si vorbesti! bombani femeia.
-- Paraschive, dupa demancare ce urmeaza? intreba Moromete.
-- O tigare, raspunse Niculae.
-- Ce e, ma, ai inviat? zise Ilinca razand. Ai un cap ca de dovleac.
-- Si tu, ca de... ca... Tampito! se balbai Niculae.
-- Tata, il auzi? se miorlai fata, crezand ca tatal are sa-i mai dea o palma lui Niculae, dar omul parca n-auzi, se cauta mereu in buzunarele flanelei.
-- N-auzi, ma, sa-mi dai o tigare, Paraschive, zise el, pregatindu-si o foita de jurnal.
-- De unde sa-ti dau daca n-am, mormai Paraschiv ca un urs.
Moromete nu-l lua in seama. Intinse foita spre fiu sa-i puna tutun dar deodata lasa hartia jos si sopti apasat:
-- Ia taceti! Sst! Taceti din gura!
Toti copiii se uitara la el fara sa inteleaga ce vrea.
-- Ce este? Ce s-a intamplat? il intreba muierea.
-- Taci! zise omul, asteptand incordat.
Fiecare ramase la locul lui in tacere. Paraschiv, Nila si Achim stateau nemiscati in cate un colt al tindei. Femeia si fetele ramasera si ele nemiscate, cu cate o strachina sau o lingura in mana, cu gura putin deschisa a mirare si neintelegere.
In tacerea aceea se auzi deodata din departare un om care mergea pe drum si canta.
Afara toate zgomotele se topira numaidecat si peste sat se lasa deodata o liniste mare. Cantecul flacaului acoperea intinderea si adancimea noptii.
Era al unei fete parasite, cantat insa de un flacau. Spunea ca odata era iarna, dar el, baiatul, tot venea la ea, acum e soare si frumos si el nu mai vrea sa vina... Vocea urca in noapte si in amintire cu patima clocotitoare... Moromete se ridica si iesi pe prispa. El se intoarse insa numaidecat indarat si se aseza iar pe pragul lui. Ceilalti ascultau toti fara sa se miste, uitand in aceste clipe de ei insisi.
-- Doamne sfinte, cum canta flacaul asta! murmura mama uimita. Birica e, nu-i asa, Tito? intreba ea cand afara cantecul nu se mai auzi.
-- Da, el e! raspunse fata.
Morometii se dezmortira si revenira iarasi la starea lor dinainte. Masa se terminase si acum ar fi trebuit sa se culce, dar cei trei, Paraschiv, Nila si Achim, care dormisera inainte de masa, nu pareau ca au de gand sa faca asa ceva.
V
Cand se despartise de Tita lui Moromete, lui Birica numai de cantat nu-i ardea; se grabise sa se duca acasa, sa stea la masa si sa plece pe urma s-o cheme pe Polina la poarta. Se dusese acasa, dar nu putuse sa manance si plecase devreme, nu mai avusese rabdare sa astepte pana dupa mancarea oamenilor.
Birica avea douazeci si patru de ani si era in vorba cu Polina de prin iarna. Nu stia ce sa mai creada despre ea. I se mai intamplase o data sa tina la o fata si nici atunci nu intelesese pentru ce la inceput fetei ii placuse si mai pe urma, tot asa, nu mai vrusese sa iasa la poarta. Acum insa era parca mai rau, intelegea si mai putin. Intrase in vorba cu Polina la un clic, la curatat porumb, se juca inelusul. Polina nu ghicise ca inelul e la Birica si cel care avea cureaua si conducea jocul il intrebase:
,,Cate sa-i dau, Birica?"
,,Cate vrei!" raspunsese Birica si asta insemna ca trebuia doar sa-i atinga palma, adica de forma.
Atunci vazuse un suras de batjocura pe buzele fetei, parca ar fi vrut sa-i spuna ca n-are nici un rost s-o crute, fiindca tot nu-i place de el.
,,Ba nu, da-i una fierbinte ca focul", spusese atunci Birica.
Jocul continuase si Birica fusese scos sa ghiceasca la cine e inelul. Gresise inadins, stia ca inelul trebuie sa fie la Polina.
,,Cate sa-i dau, Polino?" intrebase intr-adevar cel care conducea.
,,Da-i una moale ca lana si una iute ca fulgerul", raspunse Polina.
Pe cea iute ca fulgerul o primise drept in inima si se infiorase de bucurie. In seara aceea nu mai vorbise nimic cu ea, dar in seara urmatoare venise singur la poarta ei si fluierase. Stia ca n-are sa iasa, ca trebuia sa vina seri de-a randul la poarta ei pentru ca ea sa aiba timp sa se gandeasca si abia dupa mai multe seri din acestea ea sa iasa in sfarsit si sa-i spuna, sa-i dea de inteles, ca s-a gandit la el si ii place, sau s-a gandit si n-o lasa maica-sa. Dar ce ciudat lucru, ea iesise chiar in prima seara -- a doua seara de cand intrase in vorba cu ea -- si nu suflase nici un cuvant nici despre maica-sa, nici despre cineva de-ai ei si nici macar cuvintele obisnuite: ,,Ma duc, ne vede cineva". Se apropiase de el dintr-o data, foarte hotarata, zapacindu-l prin nepasarea ei fata de primejdiile care o pandeau, primejdii adevarate si cunoscute de toate fetele si de care ea parca nici nu vroia sa stie.
Intelesese mai tarziu ca ea tinea la el mai de mult, nu vroia sa spuna de cand, era limpede ca nu din seara aceea cu inelusul, ci mult mai dinainte. Faptul ca o fata ca Polina tinea la el -- el care placea fetelor doar cand canta, mai mult nu tinea la el nici una fiindca era flacau cu multi frati si nu-i venea decat un pogon de pamant -- il facuse mai pe urma pe Birica sa uite ca e flacau sarac si sa se gandeasca mai cu indrazneala la insuratoarea lui. Cand ii daduse apoi de inteles Polinei ca se gandeste sa se ia cu ea, Polina se facuse rosie si se uitase la el cu niste ochi ciudati, ca in seara aceea la clic: ,,Si daca eu nu vreau, ce-ai sa faci, Birica?" intrebase ea. ,,De ce sa nu vrei?" ,,Mai stii? Poate ca nu tin la tine." El o apucase de mana crezand ca glumeste, dar ea il lovise peste brat si se trasese indarat. Paruse cu adevarat manioasa pe el si Birica nu prea intelesese.
Aducandu-si aminte de aceasta intamplare uitata, Birica se opri in mijlocul drumului lovit parca fara veste de intelesul tarziu si cumplit pe care aceste cuvinte ale ei il adevereau. Vru sa se intoarca din drum, dar continua totusi sa mearga spre casa Polinei si mergand el uita ca vroia sa afle ceva de la ea; nu mai vroia decat s-o vada. Intai de toate s-o vada. Parca ii uitase chipul si neputandu-se grabi decat la pas, deodata el incepu sa cante. Gandul ca s-ar putea ca ea sa nu iasa nici de asta data -- si atunci ar fi ramas singur cu dorinta lui chinuitoare de a-i vedea chipul -- se ascunsese undeva in adancul inimii si canta intr-o ciudata uitare de sine.
In dreptul Morometilor glasul sau se franse tot asa cum incepuse, pe neasteptate. Casa Polinei era la un pas; Birica se opri pe podisca lui Balosu si fluiera.
Casa Polinei ramase linistita. Birica mai astepta putin si fluiera din nou. De asta data auzi usa de la tinda deschizandu-se. Gardul lui Balosu era inalt si Birica n-o vedea pe fata. Dar nici nu se uita, fiindca auzind-o ca vine, hotarase sa nu dea buna seara si nici sa inceapa el cel dintai vorba. Portita scartai usor si cateva clipe tacerea nu fu turburata de nimic; Birica sedea pe podisca, jumatate intors si astepta.
-- Ce e, ma? Ce fluieri aici? Ce, e tarla lui tac-tau?
Birica se rasuci speriat. In poarta, in locul Polinei, il recunoscu pe Balosu.
-- De ce sa nu fluier? bolborosi el cu un glas sumbru. Nu cumva crezi ca te-am fluierat pe dumneata?
Dupa ce spuse aceste cuvinte, Birica vru sa se indeparteze.
-- Pleaca in... ma-tii d-aici si sa nu te mai prind ca fluieri la poarta mea, ca pun cainii pe tine.
Birica se apropie cu bagare de seama de tatal Polinei si ii sopti:
-- Nea Tudore, ia seama la vorba ca nu ti-am facut nimic.
-- Ce sa iau seama la vorba? Ce cauti tu la fata mea?
Si fara sa mai dea alte lamuriri, il si apuca pe flacau de gulerul camasii si il imbranci. Birica se trase singur indarat, dar puse mana pe stinghia stanoagei, gata s-o smulga. Ramase insa nemiscat. In spatele lui Balosu aparuse Victor, voiajorul, cu o maciuca in mana.
Birica astepta cateva clipe sovaielnic, apoi se indeparta cu fruntea in pamant.
Curand insa se intoarse inapoi. Cei doi nu mai erau la poarta. Vru sa fluiere, dar se razgandi si din nou se indeparta. De asta data se opri in dreptul Morometilor. Veni langa gard si sopti prin intuneric:
-- Ba Nila-m'!
-- Cee-m'? Care esti? sopti Nila de pe prispa.
-- Ia vin pan-aici, zise iar glasul de langa garduri. Eu sunt! Birica.
Intrigat, Moromete iesise si el pe prispa.
-- Tu esti, Birica? intreba el.
-- Vreau sa-i spun ceva lui Nila, raspunse Birica.
Flacaul intra in curte si se apropie prin intuneric de cei de pe prispa.
-- Buna seara, zise el moale. Unde esti, Nila?
-- Ce s-a intamplat, ma? mormai Paraschiv, rezemat in intuneric de stalpul casei.
-- Nila, unde esti, ma? intreba Birica fara sa raspunda. Hai, nu mergi, ce mai stai? N-ai mancat?
-- Hai, ca merg, acuma, raspunse Nila, coborand de pe prispa.
-- Ce s-a intamplat, Birica? intreba Moromete.
Birica se aseza pe prispa si deodata izbucni.
-- Nea Ilie, ce dracu vreai sa se intample? Stii si dumneata ca la o fata mare si-un magar zbiara! Eram in vorba cu asta a lui Balosu.
-- Mai Birica, prost mai esti, zise Moromete, in soapta, ca si cand s-ar fi temut sa nu-l auda vecinul. Nu mai gasesti tu alta fata? E satul plin. Si nu-ti ajunge aici, te mai duci si la Mirosi si la Balaci, poti sa iai satele la rand pana la Dunare. D-aia te vaiti tu? Imi spuse si mie adineauri in drum alde tat-sau ca Polina si cu ala sunt in vorba de mult... Ca e daravela veche...
In acest timp, Birica se sculase de pe prispa si se tot misca, ascultandu-l pe Moromete.
-- Minte, striga el deodata, cand Moromete ispravi.
Paraschiv, Nila si Achim tresarira la strigatul flacaului. Birica porni repede pe langa prispa si se opri langa gardul gradinitei in dreptul caruia se ghicea prin intuneric casa si batatura lui Tudor Balosu.
-- De ce minti, ma? striga Birica spre Tudor Balosu. De ce minti, ma? spuse el din nou, ca si cand ar fi stiut ca acela il asculta. Nea Tudore, sa fiu al dracu... lasa! Iar tu, Polino, sa nu crezi ca eu am sa mai... ca n-o sa mai dau eu ochii cu tine!
Flacaul pleca de langa gard si injura incet; el veni insa numaidecat indarat si de asta data incepu sa strige fara teama, ca si cand ceea ce spusese inainte l-ar fi rascolit rau, facandu-l sa-si piarda masura:
-- Ce e, ma, ce crezi tu, ai? Ca daca ma gonesti de la poarta... Da' ce, ma, crezi ca te-am fluierat pe tine? Asmuti cainii pe mine, ma, ca pe-un tigan? De ce sa asmuti cainele pe mine, nea Tudore, daca ai o fata si fluiera cineva la ea, dumneata trebuie sa asmuti cainele? Ce ti-am facut eu dumitale? Ti-am facut eu ceva vreodata? Pai de ce asmuti cainele pe mine, nea Tudore, daca de furat nu te-am furat, de facut nu ti-am facut nimic? Atunci de ce sa asmuti cainele pe mine, nea Tudore? De ce sa asmuti cainele pe mine, ma, tu-ti dumnezeul ma-tii, Balosule! Chiorule!
-- Birica! striga Nila de pe undeva unde era.
-- Birica, taci, ma, din gura, unde-ai baut? murmura Paraschiv.
Il stiau un flacau la locul lui si erau nedumeriti de aceste strigate. Socotira ca trebuie sa-l tina de rau, dar Birica se smuci.
-- Ia lasa-ma, ba! striga el pornind iute spre poarta. Hai, Nila, mergi sau nu mergi? Ce crede el ca eu sunt prost?
Spunand cuvantul prost, flacaul tasni deodata inapoi langa gradinita si incepu din nou sa strige.
-- Fa, Polino, uite ce e! Daca tu crezi ca eu sunt prost, fii tu mai desteapta. Eu te las, fa, marita-te! Marita-te cu schiopul ala si lasa-ma pe mine asa prost cum sunt eu. Si daca dumneata, nea Tudore, iesi la mine si amuti cainele, pai lasa!...
Pe la casele vecinilor se vedeau palcuri intunecate de baieti si fete care ascultau in tacere. Birica iesi in drum si-l striga din nou pe Nila, intrebandu-l daca merge sau nu. Nila vru sa-i raspunda, dar flacaul iesise la sosea si plecase.
-- Asmute cainele pe mine! striga el iar, oprindu-se in mijlocul sosele ca si cand cei care ascultau i-ar fi cerut socoteala. Am venit si eu la poarta lui ca un flacau si el sare la mine, parca as fi venit sa-i sparg casa... Lasa, Balosule! Mai vorbim noi doi, cu voiajorul tau cu tot... va aranjez eu pe voi, incheie el amenintator si de asta data se indeparta de tot de casa fetei.
VI
Tot timpul acesta, de dincolo, din curtea lui Tudor Balosu nu se auzise nimic, ca si cand casa ar fi fost pustie. Paraschiv, Nila si Achim, impreuna cu tatal lor iesisera catesipatru in poarta. Mai pe urma, se apropiasera si cele doua fete si Niculae in urma. Cand Birica o lua incet spre sosea, Nila se dezlipi de langa poarta, unde statea rezemat, si porni alene in urma lui. Moromete il petrecu o vreme cu privirea pana se indeparta cativa pasi de santul soselei, apoi il striga deodata, ca si cand pana atunci ar fi stat la indoiala, gandindu-se la ceva.
-- Nila, unde te duci?
-- Ma duc cu asta, raspunse Nila, oprindu-se.
-- Nu te mai duce, zise Moromete incet. Ia vin' incoace.
Nila se intoarse nedumerit si se opri langa podisca.
-- Nu te mai duce, spuse din nou omul. Iart-o in seara asta ca nu moare! Nu ti-o fura nimeni.
Paraschiv si Achim se uitau intrigati la tatal lor. Nu-i oprise pe nici unul, in nici o seara, sa plece de acasa. Se indepartara alene de langa poarta, pornind spre un grup de fete si baieti de alaturi, unde cineva canta din fluier, iar ceilalti jucau.
-- Nila, vin' incoace cand iti spun, zise Moromete din nou, dupa ce Paraschiv si Achim se indepartasera.
Omul intra in curte si porni spre gradina, iar feciorul il asculta. Cand ajunsera in fundul gradinii, Moromete se opri langa un dud si se aseza pe o buturuga de soc, facandu-i semn flacaului sa se aseze alaturi:
-- Nila, zise Moromete cu un glas moale pe care fiul nu il cunostea. Tu ce zici, ma, sa se duca ala cu oile la Bucuresti?
Auzind intrebarea tatalui ramase intr-o tacere incarcata de zapaceala si de uimire. Dupa felul cum tinea capul in jos se vedea ca nu e obisnuit sa-l puna, acest cap, la intrebari asa de grele, parca il tragea capul in jos de grea ce era intrebarea tatalui. Moromete continua:
-- Eu i-as da drumul, dar vezi si tu ca daca n-am avea bruma aia de lapte de la oi, ce-am manca? Nu poti sa dai la sapa si la secere si sa n-ai de mancare decat stir si stevie. Dar ce facem la toamna cu imprumutul de la banca? Si te pomenesti maine-poimaine ca mai vine si Jupuitu cu fonciirea! Tu auzi, ma? intreba Moromete cu un glas nelinistit de tacerea fiului.
Nila tusi, miscandu-se pe buturuga.
-- De, ma, zise el incet. Ai auzit ce zicea mama: (Moromete tresari cand il auzi vorbind astfel) ar fi bine sa se duca... Daca face ceva, ne mai cumparam si noi... mai pastram graul... nu mai facem ca anul trecut, sa ramanem toata iarna fara paine...
-- Ma, Nila, ingana Moromete cu acelasi glas moale pe care copiii nu prea i-l cunosteau, ce mancam, ma, te intreb? Se duce el cu oile la Bucuresti, asta nu e greu, dar ce mancam?
-- Mai sunt oameni care n-au oi si traiesc, muncesc. Ce sa facem?!
Cuvintele ce sa facem, flacaul le spusese nu ca un raspuns, ci ca o hotarare. Glasul i se schimbase, suna mai increzator, ca al unui om de nadejde pe care te poti bizui.
-- Bine, Nila! Te-am intrebat ca sa nu ziceti ca asa si pe dincolo, ingana Moromete, ridicandu-se de pe buturuga. Vaz ca Paraschiv asta, degeaba a facut armata. Nu se insoara, nu se gandeste la nimic... Il intreb intr-o zi: ,,Ce facem, Paraschive? Vine ala cu fonciirea, n-am platit-o de doi ani de zile". ,,Ce sa facem, raspunde el cu botul ala al lui ca de zavod, pai de ce n-ai platit-o pana acuma?" ,,Pai ai uitat ca am cumparat noatinile alea?" ,,Ei si daca le-ai cumparat, ce-ai facut, zice, acu vinde-le la loc si plateste fonciirea." ,,Dar tu ce faci, n-ai de gand sa te insori? Altii ca tine sunt la casele lor, ca oamenii, cu copii, cu vita lor in batatura." ,,Cu cine sa ma insor?" zice. ,,Cum cu cine sa te insori? Se prapadira fetele pe lumea asta si nu gasisi cu cine sa te insori?" ,,Da-le-n iacacine de fete!" zice. Asa ca, treaba voastra! Faceti cum stiti, dar sa nu mai aud pe urma ca ziceti ca eu v-am oprit.
Moromete vorbise incet si rar, cu fruntea aplecata in jos, se ridicase in picioare si framanta o foita de jurnal in palma. Nila se ridica si el de pe buturuga.
-- Nu stiu daca tu te-ai gandit pana acum, reincepu Moromete. Anul trecut am facut caruta si d-aia am ramas cu fonciirea neplatita... Acuma, asta vrea sa se duca la Bucuresti cu oile. Bine, sa se duca, sa-l vedem ce face. Eu nu zic sa faca doua mii de lei pe luna. Doua mii de lei, nu e gluma. Sunt patruzeci de duble de grau. Asta nu se poate, murmura Moromete speriat parca. Asculta, Nila. Pana in toamna sunt trei luni de zile. Daca el vine la toamna si-mi intinde sase mii de lei in mana, si nu douazeci, cum se lauda el, pai atunci mai dau si vreo doua carute de grau si am scapat anul asta si de banca si de fonciire. Pai crezi ca vine el de la Bucuresti cu sase mii de lei, Nila? Crezi ca vine, ma?
-- Sase mii de lei? Adica doua mii de lei pe luna? se gandi Nila. Pai de ce sa nu vie?
-- Pai vine? zise Moromete, incepand sa scapere dintr-un amnar. Aduce el sase mii de lei? Ca atunci n-ar mai zice nimeni nimic. Am rabda vara asta, am plati banca si ne-ar ramane noua aproape tot graul. La anu vedem noi pe urma ce-om mai face. Da' vine? Aduce el sase mii de lei?
-- Eu zic ca aduce, raspunse Nila convins. El se lauda cu de trei ori pe-atat!
-- Poate sa aduca si de cinci ori atat, asta nu ma priveste pe mine, zise Moromete. N-are decat sa va ramana voua, sa va imbracati si sa faceti ce vreti cu ei. Mi-e sa-mi dea sase mii de lei. Pai aduce el, de! Vine el cu sase mii de lei?
Ajunsera la poarta gradinii si Moromete o deschise incet. Nila trecu in curte alaturi de tatal sau, gandindu-se daca acuma are sa poata pleca prin sat.
-- Si nici sase, ingana Moromete dupa un timp cam indelungat de tacere. Patru mii de lei, ma! exclama el ca si cand s-ar fi tocmit cu cineva. Hai, lasa! Ai castigat, oile sunt sanatoase!... Mie da-mi patru mii... Pai imi da el patru mii de lei?...
-- Aduce, ma! Lasa-l incolo! Daca nici patru mii de lei n-aduce, atunci...
Moromete se aseza pe prispa si ramase tacut.
VII
Dupa plecarea lui Birica si a lui Paraschiv si Achim, Tita si Ilinca mai statusera putin in drum apoi se culcasera ostenite. Catrina Moromete il chemase pe Niculae in tinda, vrand sa-i dea de mancare laptele pe care i-l oprise.
-- Nu mananc, se strambase baiatul tafnos. Nu mi-e foame.
-- Ia si mananca, ce vreai, sa ti-l torn in cap? zise mama suparata. Crezi ca mi-e mila de tine? Dar maine-poimaine iar te apuci sa zaci de friguri si... sa mai stau atunci si de tine, ca nu sunt satula de cate am in spinare...
Baiatul se aseza pe pragul unde statea tatal sau si la inceput manca sclifosindu-se, dar apoi foamea i se deschise si la sfarsit miorlai:
-- Mai e? Mai da-mi!
-- Niculae! Niculae! Se vede ca bine-ti face tata-tau ca te plesneste, zise mama.
Niculae o privi nevinovat si mama se inmuie. Baiatul o simti chiar ca se cazneste sa nu rada.
-- Hai, mama, mai da-mi! Zau mi-e foame!
-- Na! facu femeia, care intre timp cautase prin oalele de pe polita si scoase o bucata mica de branza. Hai mai repede, baga-n tine, ca sunt moarta de osteneala.
Dupa ce manca, Niculae iesi pe prispa si se vari in asternut. Tocmai atunci tatal si fratele intrau in curte pe poarta gradinii, vorbind intre ei. Baiatul incremeni sub patura cand auzi ceea ce spunea tatal sau. Inima ii batea ca un ciocan. Sari din asternut gafaind si intra in tinda peste maica-sa, care se sperie cand il vazu cum arata.
-- Mama, am scapat de oi, sopti el cu glas aprins.
-- Ce-ti veni? zise ea suparata parca. Cine ti-a spus?
-- Tata! Uite-l afara, vorbeste cu Nila despre Achim, zice ca sa se duca.
-- Prostia ta, raspunse femeia necajita parca de bucuria baiatului. O sa te duci acolo, la deal, si-o sa fie vai de pielea ta. Era mai bine cu oile. Fugi si te culca, nu mai sta aci degeaba!
Niculae iesi din tinda nitel bleojdit, dar cat ajunse afara, incepu sa sara in asternut ca o zvarluga. Moromete, care se asezase pe prispa, se pomeni deodata cu el in spinare. Omul se scutura suparat si incerca sa-l dea la o parte, dar baiatul il apucase de gat si se tinea de el ca scaiul.
-- Da-te, ma, la o parte, zapacitule! mormai tatal sacait, vrand sa para ca n-are nici un chef. Se vede ca nu vii colo la sapa; ai sa vezi tu ce-ai sa patesti! Da-te la o parte, n-auzi?
Niculae sari de pe prispa, si se lua dupa caine, dar nici Dutulache n-avea chef, pentru ca se feri dinaintea lui si porni repede spre gradina cu capul in jos.
-- Ilie, zise femeia inchizand usa tindei si apropiindu-se de barbat. Ea se aseza pe asternut oftand si se intinse rupta de oboseala. E bine ca-i dai drumul sa se duca, zise ea gemand. Asa fac copiii oamenilor si d-aia o duc bine. Numai sa nu rabdam noi p-aci degeaba.
Moromete nu raspunse nimic, incepu sa se dezbrace. Nila se duse la celalalt capat al prispei si se prefacu ca vrea sa se culce, dar o lua incet spre poarta. Din drum, Paraschiv chema:
-- Bai Nila-m'!
-- Hai, ba, ca viu acuma, raspunse Nila din mers, suparat parca.
Mama adormi numaidecat. Pe drum, glasul baietilor si fetelor slabise. Numai cateodata linistea noptii tremura de rasul prea ascutit al vreunei fete, ori clocotea de fluieratul prelung, ca o chemare indepartata, al vreunui baiat.
Niculae dormea cu tatal sau, spate in spate. El se culca putin nelinistit de tacerea tatalui si asculta multa vreme taraitul ciudat al gainilor urcate pe cracile celor cativa pruni din gradina. Astepta ca taica-sau sa adoarma si sa se bucure in voie ca a scapat de oi si mai ales de Bisisica.
Cand simti miscarea usoara a spatelui tatalui sau, se ridica intr-un cot si se rezema de perete. Ii venea greu sa creada ca peste cateva zile n-are sa se mai scoale cu noaptea-n cap, sa scoata oile din obor si sa plece cu ele pe izlaz. Sa porneasca spre matca satului si sa treaca prin apa garlei care totdeauna dimineata ii chinuia picioarele umflate, bobotite de bubele care ii zvacneau sa coaca. Dincolo de garla erau niste gropi mici, pline de cicoare cu floarea albastra ca cerul de primavara. In fiecare dimineata Niculae uita de ele si se impiedica in cotoarele lor verzi si rasfirate, facandu-l sa urle de durere. Intr-o zi se infuriase si le facuse ferfenita cu ciomagul. La fel se infuriase deznadajduit de piatra de hotar din capul miristii. Era o piatra colturoasa, infipta adanc in pamant si invalita in ierburi, incat nu se vedea deloc. De nenumarate ori se izbise cu picioarele de ea si cazuse lesinat alaturi.
Nu-i venea mai ales sa creada ca are sa scape de baietii de pe izlaz care uneori il chinuiau. Cei mari il puneau sa le vada de oi, sau il trimiteau cine stie pe unde sa fure tutun sau struguri de pe loturile oamenilor. Cand jucau bobic, il tineau numai in fund sa prinda bobicul si cand ii venea randul, il lasau sa dea numai o data si apoi il trimiteau iar la fund... Dar ceea ce il chinuia mai mult era faptul ca cei mari il sileau sa se ia la lupta cu alti copii chiar daca n-avea nici un chef. Vrand-nevrand, invatase sa se lupte si sa se bata cu ciomagul.
Intr-o zi, era singur cu oile pe miriste si se pomenise cu o magaoaie peste el. Era o aratare infricosatoare, cu fata boroscoita cu smarc si cu dintii ranjiti. Era spre seara, iesise din porumb si venea spre el incet, ca intr-un vis... Avea fusta rosie, zdrentuita, si in mana un os alb de cal. De groaza Niculae apucase ciomagul cu amandoua mainile si pocnise magaoaia drept in moalele capului. Magaoaia cazuse jos fara sa se mai miste, iar Niculae, inspaimantat, luase oile la goana si incepuse sa fuga cu ele spre casa. A doua zi magaoaia a venit iar, dar cu inca doi insi si l-au batut cu ciomegele pana l-au lasat in nesimtire pe miriste. Oile au intrat in porumb si au fost duse la oborul comunal, iar Niculae a fost luat de frati in caruta si dus acasa, zob. A zacut o saptamana si s-a vindecat, dar dupa aceea l-au prins frigurile. Cand s-a vindecat si de friguri, s-a dus iar cu oile.
Putin timp dupa aceea, intr-o dimineata, se pomeni cu Achim pe miriste, calare pe cai. Fratele ii spuse sa lase oile si sa vie cu el. Au iesit in izlaz, alaturi de care se afla o miriste larga de vreo zece pogoane. Pe izlaz, un card de zece-cincisprezece baieti jucau bobicul. Unii erau de seama lui, altii mai mari cu un an sau doi. Achim descaleca si dadu drumul la cai apoi se apropie.
-- Ba, ce faceti voi aicea-m'? striga el si se uita peste ceata de baieti.
Cativa mai sfiosi, care stateau jos pe flanele, se ridicara in picioare si se uitau cu teama la Achim. Vreo cativa mai nepasatori jucau bobicul fara sa se sinchiseasca. Deodata Achim se repezi spre ei ca un uliu, tranti vreo cativa de pamant si dadu cateva picioare si palme in dreapta si in stanga.
-- Ce, voi n-auziti? marai Achim. Eu strig la voi si voi jucati bobicul... mama voastra!
-- Nea Achime, sa nu ne injuri ca chem pe tata de colea, zise unul coltos, fulgerandu-l cu privirea.
Achim tasni ca ars spre cel care vorbise, il apuca de gat, dadu cu el de pamant si sari cu picioarele pe el.
-- ...Pa ma-ta si pe tat-tau! urla el ca turbat. Du-te si cheama pe tat-tau! Sa-mi spuneti care ati fost aia care l-ati batut pe frate-meu, ca daca nu, va belesc pe toti!
Achim n-avea atunci mai mult de saptesprezece ani, dar pentru baietii de-acolo el parea mai fioros ca un om mare. Nici unul dintre baieti nu vorbi.
-- Niculae, striga Achim, ii cunosti? Ia treci incoace.
-- Nu-i cunosc, ca aveau flanelele pe cap cand au venit, raspunse Niculae.
-- Aaaaa!!! facu Achim, scuipand in palme. Ia da-ncoace biciul, Niculae. Nu vreti sa spuneti!... Stati ca v-arat eu acuma.
Achim apuca biciul si, fara sa se gandeasca nici o clipa, se repezi la unul si-l plesni peste spinare. Cel lovit urla si apuca biciul in mana.
-- Nea Achime, nu stiu, eu sunt de pe Delavale, nu mai da.
Achim se repezi la altul si mai furios.
-- Si tu esti de pe Delavale? Pana-n seara am sa va bat!
-- Spuneti, ma, ce, sa mananc eu bataie pentru ei? se auzi un glas speriat.
-- Aaaa!!! Tu stii? Spune numaidecat ca-ti roz beregata! racni Achim iar, repezindu-se spre cel care vorbise.
Baiatul se feri, se uita in jur si deodata vorbi pe nerasuflate.
-- Nea Achime, nu da! Al lui Voicu Cainaru si cu al lui Burtica l-au batut.
Achim se intoarse spre Niculae, isi arunca palaria de pamant si il asmuti ca si cand ar fi fost caine:
-- Ai auzit? Pune mana pe ei!
Niculae, slabit de friguri, galben la fata, nu se misca.
-- Pune, ma, mana pe ei, n-auzi? striga Achim scos din sarite.
Niculae nu se misca.
-- Al lui Cainaru si Burtica! striga atunci Achim pe cei care il batusera pe Niculae. Achim avea un glas ciudat, ascunzand ceva tainic si cumplit si Niculae se speriase mai rau de acest glas al fratelui sau decat de loviturile magaoaielor, atunci pe miriste, cand fusese batut. Veniti incoace al lui Cainaru si Burtica. Veniti incoace ca nu va fac nimic, mai spuse Achim.
Cei doi se apropiara si unul din ei isi scoase pearca lui de palarie gaurita in fund de bobic si zise:
-- Nea Achime, uite, vezi, mi-a spart capul! Zau, nea Achime, ca mi-a spart capul! Am dat si eu, a dat si el.
-- Taci din gura, uratule, raspunse Achim care incepuse sa se inveseleasca, il vedeti? E frate-meu. Eu nu tin cu el, chiar daca mi-e frate. Tu, asta, cu capul spart, repede-te la el si da cu el in pamant.
Niculae se uitase la fratele sau si se facuse si mai galben. Achim nu se sinchisea.
-- N-auzi, ma, asta cu capul spart? se rasti Achim spre baiatul cu capul spart.
-- Nea Achime, zau, ne-am batut in parte, se rugara iar cei doi baieti.
-- Nea Achime, lasa-i, nea Achime! sarira si ceilalti.
Ochii lui Achim sticlira. Il apuca pe cel cu palaria gaurita si-l izbi de pamant.
-- N-auzi ce-ti spun? Repede-te la el ca te omor... pe ma-ta de urat!...
Baiatul se scula de jos furios si, nemaistiind ce sa faca, se repezi la Niculae. Niculae nu se misca din loc. Inaintea lui, cel cu palaria gaurita se opri ca tintuit de privirea mare, nemiscata, a celui asupra caruia era asmutit. Isi intoarse capul spre Achim, dar tot atunci acesta urla la el:
-- Repede-te in el... pe ma-ta de urat!
Baiatul se repezi in Niculae si il apuca de gat. Niculae se intepeni si ramase mai departe nemiscat.
-- Da cu el in pamant! striga Achim, apropiindu-se cu biciul in mana.
Baiatul isi incarliga un picior peste amandoua ale lui Niculae si il tranti la pamant. Apoi, speriat, cu privirea ratacita, plin de groaza, se ridica de pe el si ramase nemiscat, uitandu-se la Niculae care, galben la fata, nu-l slabea din ochi pe fratele sau. Catva timp, toti ramasera nemiscati si tacuti, in clipa urmatoare, Niculae sari in sus ca muscat de un sarpe. Se repezi spre cel care il trantise si il apuca de gat. Luat pe neasteptate, celalalt baiat ramase cu ochii holbati si scoase limba afara, horcaind. Chipul i se invinetise ca un ficat, se facuse apoi pamantiu. Niculae strangea ca un nebun si-l impingea de-a-ndaratelea. Cel strans de gat se impiedica de ceva si cazu. Niculae ii dadu drumul si se intoarse spre celalalt. Vazandu-l ca vine, baiatul o lua la fuga peste camp.
Achim se repezi insa numaidecat si in cativa pasi il apuca de ceafa.
-- Stai, pe ma-ta, fricosule. Ma vezi tu ca-i tiu parte? Bate-te cu el... Ati venit amandoi si v-ati pus si l-ati omorat cu ciomegele. Erati doi, mama voastra... Stai aici!
Niculae se repezi spre el cu un ciomag si vru sa-l izbeasca in cap, dar baiatul se feri si puse el mana pe un ciomag.
-- Nea Achime, striga el, aratandu-l pe Niculae. Ii sparg capul; spune-i sa nu s-apuce de mine!
-- Niculae, scrasni Achim, auzi ce spune?
Niculae azvarli pe neasteptate ciomagul si se repezi spre celalalt cu o iuteala neasteptata. Luat tot fara veste, baiatul se clatina si cazu. Atunci Niculae sari in sus cu aceeasi iuteala, puse mana pe un ciomag si incepu sa-l loveasca pe cel de jos cu toata puterea. Baiatul urla, incerca sa se ridice, dar cate o lovitura de ciomag il culca iar la loc.
-- Ajunge, Niculae, stai! zise Achim, apropiindu-se. Spune-i sa-si ceara iertare.
-- Cere-ti iertare, bolborosi Niculae, izbindu-l inca. Cere-ti iertare!
Gandindu-se ca acum are sa scape de toate, Niculae gemu in asternut si se uita la spinarea tatalui sau care se misca si rasufla in somn.
,,O sa ma rog de el sa nu ma ia la sapa si o sa ma lase, gandi Niculae suspinand. La secere o sa ma duc, dar sa nu ma ia la sapa pana nu-mi trec bubele si sa pot sa ma duc si eu la scoala."
-- Ce faci, ma, tu n-ai de gand s-adormi? spuse Moromete deodata, cu un glas atat de treaz ca baiatul se infiora.
-- Ba dorm, raspunse el uimit ca tatal sau putuse sa stea asa de linistit atat de multa vreme.
-- Cum dormi? intreba Moromete aspru. Sa mergi colo la sapa si sa dai si o sa te mai vaz eu atunci ca belesti ochii in loc sa dormi.
Niculae se lasa pe capatai si gemu. Apoi ramase nemiscat. Pe drum se auzea din ce in ce mai rar cate un flacau care se intorcea acasa fluierand. De undeva razbatu un tipat usor, subtire, de fata sau de femeie tanara, inecat de intunericul noptii. Prin varfurile salcamilor bazaiau tantarii. Moromete se ridica din asternut si se intoarse pe neasteptate spre Niculae. Baiatul inchise ochii, speriat.
-- Nu dormi, ma, o data? zise el apasat, cu un glas turbure.
Niculae nu raspunse. Omul nu se misca. Baiatul il simtea inca intors spre el si inima ii ticaia. Moromete se tranti iar pe capatai si peste cateva clipe Niculae ii simti spinarea ridicandu-se si rasufland incet. ,,A adormit", gandi el dupa o vreme, dar ca si cand omul l-ar fi auzit gandind, se ridica iarasi intr-un cot si se intoarse spre fiu.
-- Ma, da tu n-ai de gand sa dormi o data? ingana el ragusit si furios.
Niculae rasufla usor, ca in somn, fara sa-i raspunda.
Din nou omul se tranti pe capatai, dar Niculae astepta multa vreme fara ca sa-i mai simta spinarea miscandu-se. ,,Nu poate sa doarma. Te pomenesti ca se razgandeste si nu-i mai da drumul lui Achim", gandi Niculae iarasi. Dupa un timp se linisti insa. ,,Cine stie la ce se gandeste, isi spuse el. O sa vedem maine dimineata".
Moromete se ridica a treia oara, dar acum nu se mai intoarse spre baiat. Niculae il auzi scotocind multa vreme sub capatai, auzi apoi un zgomot de hartie rupta, pe urma amnarul izbind in piatra. Dupa aceea nu se mai auzi nimic. Niculae astepta o vreme cu ochii inchisi, apoi isi misca pleoapele. Tatal statea pe marginea prispei cu spatele indoit si fuma. Baiatul inchise ochii si se hotari sa adoarma. Astepta somnul timp indelungat si adormi. Moromete mai statea inca pe marginea prispei, cu spatele indoit si fuma.
VIII
In acest timp Paraschiv si Achim asteptasera in drum. Erau atat de curiosi sa afle ce ii spunea tatal lor lui Nila, incat nu avura rabdare pana a doua zi; renuntara sa se mai duca la fetele la care umblau si il asteptara pe fratele lor sa vina si sa afle ce era...
-- Ce-ati vorbit, ma, ce ti-a spus? intreba Paraschiv in soapta cand Nila iesi la ei.
-- Ce sa-mi spuie, ca sa se duca asta cu oile la Bucuresti, raspunse Nila pe scurt, cu un glas moale, parca vinovat.
-- Nila, sopti Paraschiv gros, i-ai spus ceva? Suntem frati, dar sa stii ca eu...
Nila lasa fruntea in jos si bombani furios:
-- Ce, ba, esti nebun? Cum o sa-i spui?
-- Hai mai incolo, sa nu ne-auda, zise Achim. Hai la ga Maria sa vorbim acolo, ca tot nu mai avem timp sa ne ducem pe la fete.
Paraschiv si Nila sovaira. Era cam tarziu.
-- Dar hai mai repede, sa nu se culce ga Maria.
Pornira catesitrei alene. Nila tacea si dupa mers parca n-avea nici un chef. Cotira pe niste ulite si se oprira in fata unei curti mici, fara garduri, in fund se vedea o casuta invalita cu paie, un bordei asemanator cu un cotet mai mare de pasari. La un ochi de geam, palpaia o lampa chioara.
Bordeiul acesta unde vroiau sa intre era al tusii lor, Maria Moromete, sora mai mare a tatalui. Tusa era o femeie de vreo cincizeci de ani si nu avea nici copii, nici barbat. Ca sa scape de ea, Moromete ii cumparase undeva un loc de casa si ii facuse acest bordei.
Maria Moromete il invinuia pe fratele ei ca nu s-a putut marita si-si face un rost. Spunea ca n-a ajutat-o, ca i-a furat pamantul din spatele casei, ca la impartitul celor trei pogoane mostenite, Moromete a ales pamantul cel mai bun pe care se putea pune vie si ca a gonit-o din casa parinteasca ca un hot. De fapt ea ar fi vrut ca fratele ei sa nu se mai fi insurat a doua oara, s-o fi tinut-o pe ea in casa, sa-i creasca ea pe cei trei, Paraschiv, Nila si Achim, si sa fi trait asa linistit pana la batranete, incat dupa ce fratele se insura a doua oara si ii cumpara si-i facu acest bordei, Maria Moromete se infurie si incepu sa ceara dreptul ei de mostenire asupra casei parintesti si mai ales asupra locului din spatele casei. Fiindca pe jumatate din acel loc se afla casa parinteasca si gospodaria si pentru ca trecusera aproape cincisprezece ani fara ca gospodaria sa fie impartita, mostenirea in cazul casei si locului trecea de drept celui care o folosea. Maria Moromete nu stiuse si nici acum nu stia acest lucru. Nici Moromete nu stia si chiar daca ar fi stiut tot n-ar fi avut ce face cu el.
Maria Moromete traia cu o nadejde a ei veche: sa dea acel loc lui Paraschiv sau Nila, care o fi mai vrednic, si acela sa faca o casa unde s-o aduca si pe ea, sa aiba grija de ea cand n-avea sa mai poata munci. Paraschiv ii spusese ca in curand o sa se insoare, sa-si faca acolo casa si s-o aduca sa traiasca si ea pe langa el. De fapt, maritisul ei nefericit din tinerete o inraise; facuse un copil care ii murise dupa doi ani de trai rau si dupa moartea copilului barbatul o alungase.
Traia acum singura in bordeiul ei si n-o ducea prea rau, la treierat isi baga graul in masina o data cu al lui Moromete, iar la secere la fel, veneau cei trei nepoti, Paraschiv, Nila si Achim si o ajutau. In schimb, ea le facea flanele si ciorapi.
In sat i se spunea Guica si nu avea nume bun; se temeau de ea pentru ca cunostea pacatele tuturor si avea limba ascutita. Toata ziua lucra la ciorapi, asezata pe un scaunel in fata bordeiului si oprea trecatorii de pe drum pe care ii intreba fel de fel de nimicuri. Unii ocoleau, dadeau prin alta parte.
Iata cum se intampla cand cineva trecea prin fata curtii ei. Maria Moromete oprea trecatorul strigandu-l cu un glas tainic:
,,Ei, cutare, ia stai nitel."
Intrigat, omul se oprea. Maria Moromete se ridica de pe scaunel si venea in drum. Se apropia in tacere, misterios. Apoi intreba in soapta:
,,Unde te duci?"
Mirat, omul spunea unde se duce.
,,Ce cauti acolo?" intreba femeia mai departe.
Inca nedumerit, trecatorul raspundea si spunea pentru ce se duce, ce treaba are acolo de facut. Maria Moromete spunea atunci despre omul acela unde se ducea trecatorul, ca a auzit ca acesta vrea sa faca cutare lucru.
,,Asa o fi?" intreba ea cu privirea aprinsa de curiozitate.
Trecatorul raspundea ca se poate, asa o fi.
,,Pai atunci frate-sau ce-o sa zica?" intreba ea atunci.
,,Dracul sa-i ia, ga Mario, de unde sa stiu eu ce-o sa zica frate-sau?!" raspundea trecatorul.
,,Nu se poate, spunea femeia cu glasul ei ascutit. E dreptul lui."
,,O fi, ga Mario, ce m-amestec eu in daravelile lor!" ridica trecatorul din umeri, grabindu-se sa se indeparteze.
,,Ei, nu-i asa!" raspundea Guica indignata si se intorcea pe scaunelul ei, bestecaind la ciorap.
Dupa o vreme trecea o muiere. Maria Moromete se ridica si o oprea:
,,Cutarita, unde te duci? Ia stai nitel!" Se apropia si ii spunea: ,,Auzi ce vrea sa faca alde cutare? Ma intalnii adineauri cu cutare -- si spunea numele celui pe care il oprise mai inainte -- se ducea pe la el si mi-a spus si mie. Tu ce zici? Ala o sa vrea? O sa-l lase?"
Raspandea deci stirea pe socoteala celui dinainte si acest lucru turbura deseori apele, invrajbind chiar si pe cei mai pasnici.
Maria Moromete oprea chiar si pe copiii foarte mici. ,,Ce-ati mancat aseara?" ii intreba ea in soapta, punandu-le in mana o jumatate de mar stricat sau cateva seminte de floarea-soarelui.
Porecla de Guica i-o daduse un mocan. Mocanii veneau toamna la campie sa schimbe fructele lor pe porumb si grau. Maria Moromete oprea fiecare caruta care trecea prin dreptul bordeiului ei. Se apropia de coviltirul mocanului, se uita in caruta lui, ii rascolea sacii cu mere si cu nuci, lua cateva in care isi infigea dintii si abia la urma intreba cum le da. Omul spunea cum, iar femeia ii intorcea spatele, mancand din fructele luate, spunand ca nu sunt bune, sunt acre si viermanoase. In acest fel nu numai ca se satura mancand, dar chiar strangea cate un saculet. Se vede insa ca intr-o toamna, un mocan a tinut-o minte si cand a ajuns in dreptul ei n-a mai vrut sa opreasca.
,,Stai, ma! n-auzi ca vreau sa iau niste mere?" a strigat femeia de pe scaunelul ei.
Mocanul a oprit si s-a asezat in dreptul coviltirului sa n-o lase sa se urce.
,,Ai mere bune?" a intrebat ea vrand sa-l dea la o parte.
,,Da, am mere frumoase, adu porumbul si-ti dau."
,,Ia sa vad!" a spus femeia incercand zadarnic sa-l dea la o parte.
,,Adu intai porumbul", a spus mocanul linistit.
,,Ia sa vad, ma, stai sa vad si eu ce mere ai!" a spus Maria cu un glas intepat si cam tare.
,,Nu tipa, leica, de ce tipi?! Adu porumbul si atunci te uiti!" i-a raspuns mocanul fara sa se dea la o parte.
,,Du-te naibii cu merele tale! a zis atunci femeia indepartandu-se de om. Parca n-am mai vazut mere! Uita-te al naibii! Pe ce sa-i dau eu porumbul meu, mocanului! Parca fara merele voastre viermanoase nu traiesc!"
,,Nu tipa, leica, de ce tipi asa?" a spus mocanul uitandu-se in urma ei uimit.
,,Du-te naibii, ma, ce daca tip? Tip in curtea mea, in satul meu, mocane!"
,,Leica, nu mai guici asa, ca nu ti-am spart casa, a spus iar mocanul cu vocea lui moale de muntean. Ce guicii asa, leica? Vai, vai! Cum mai guica! Ca o purcea!" a mai adaugat mocanul nedumerit si vorba a fost prinsa de vecini. Maria Moromete se infuria rau cand i se spunea Guica.
Cei trei nepoti intrara in curtea matusii si Paraschiv ciocani in ochiul de geam.
-- Ga Mario, deschide!
Maria Moromete deschise usa si cei trei se aplecara pe rand sa nu se loveasca de pragul de sus. Paraschiv abia intra in bordei.
-- Ga Mario, exclama el, gata, ii da drumul lui Achim cu oile la Bucuresti! Incepe rafuiala!
Si rase hurducat, plesnindu-si palmele una de alta, apoi frecandu-le repede in semn de mare bucurie nestapanita. Maria Moromete se infipse in ochii lui si intreba, incet, ascutit, abia tinandu-si rasuflarea:
-- Ce vorbesti, ma? Ii da drumul? Zau? Cum a fost? Ce-a zis?
-- Nu-mi venea sa cred, raspunse Paraschiv uitandu-se spre pat, vrand sa se aseze, dar matusa il preveni.
-- Stai naibii jos pe pamant, ca se rupe patul cu tine... Apoi relua intrebarile. Zau, ma? Ia spuneti! Ce zicea, ce zicea?!!
-- Avem douazeci si patru de oi cu lapte, asta inseamna doua sute patruzeci de lei pe zi, zise Paraschiv miorlait, incercand sa imite glasul fatarnic al fratelui sau mai mic; asa le tot spunea asta la masa.
-- Si el ce zicea?! Ce zicea?! intreba Guica cu glas inecat de curiozitate si placere. Alea ce zicea, puturoasele alea? Ma-sa, ma-sa ce zicea?
Achim raspunse cautand sa-si potriveasca glasul si sa-l faca asemanator cu al mamei vitrege adica: cinstit si intelegator asa cum ii raspunsese tatalui lor la masa:
-- Lasa-l ma, sa se duca. Nu e vorba numai de banca, dar sunt si ei baieti mari...
Paraschiv izbucni in hohote groase. Matusa nu rase, insa chipul ei zbarcit si negru si gura cu buzele supte inauntru se framantara de placere. Nila zambi stingherit, parca rusinat. El spuse:
-- Hai, ba, ce radeti asa?
-- Pe urma l-a luat pe asta in gradina si nu stiu ce i-a spus. Ce ti-a spus, Nila? intreba Achim.
-- Ce mai intrebi, nu spusei o data? bombani Nila.
-- Zau, ma? Te-a luat in gradina! Si ce ti-a spus? intreba Guica ca si cand n-ar fi auzit bombaneala lui Nila. Ce ti-a spus, Nila? Spune, ma, da-te naibii, ca cine stie ce ti-o fi spus si tu n-ai inteles. Hai, spune!
Nila tacea cu fruntea in pamant. Faptul ca se lasa greu, pana la urma le strica cheful celor doi frati si il intrebara daca da sau nu, ii da drumul lui Achim sa se duca?
-- Nu va spusei, ba, ca ii da? Ce tot intrebati atata? Numai sa aduca bani! adauga Nila cinstit. Sa aduca la toamna patru mii de lei.
Paraschiv rase iar, ragusit, si ii dadu lui Nila un pumn in spinare.
-- Auzi, ga Mario? se adresa el matusii, fara sa-l mai ia in seama pe Nila. Sa vezi ce gogosi le turna Achim alaltaieri la sapa.
-- Ei, ma, ei! Zau! Ce gogosi, ce gogosi? intreba matusa abia stapanindu-se.
-- Douazeci si patru de oi cu lapte, pa putin douazeci si patru de chile pe zi! Asta face doua sute de lei pe zi, ori treizeci de zile, face pe putin sase mii de lei pe luna! Ei! doua mii o sa coste chiria locului de pasunat, iar patru mii ramane castig.
-- Ba, eu ma duc sa ma culc; maine trebuie sa merg la premilitara! il intrerupse Nila sculandu-se de jos.
-- Stai, Nila, stai, ma, prostule! il opri matusa intepata. Stai sa vorbim. Si se adresa lui Paraschiv: Acum voi ce faceti, tu si cu Nila? Cand plecati? Trebui, sa fugiti inainte, de, secere, sa n-aiba cine sa le secere graul si nici cu ce sa-l care. Sa vedem ce-au sa faca fara voi.
-- Tu cand pleci cu oile, Achime? Intreba Paraschiv.
-- Sa vedem. Sa vorbim cu al lu' Catanoiu.
-- Eu zic ca dupa vreo saptamana in urma ta, luam caii din grajd, incalecam pe ei si fugim. Nu asa, ma, Nila?
-- Ba, eu v-am mai spus: fugim, dar nu putem sa furam caii din grajd; afla lumea si ne facem de ras, raspunse Nila cu privirea in pamant.
-- Iete al naibii! Facu matusa indignata. Vezi sa nu-ti dau cateva, blegule! Te-a imbrobodit alde tac-tau, sa stai si sa muncesti pentru copii lui, sa-ti iasa sufletul! E caii vostri, e averea voastra! Daca nu murea biata ma-ta, erati si voi in casa voastra, nu ca acum, ca n-aveti loc de puturoasele alea.
Nila tacea. Paraschiv si Achim o aprobau pe matusa lor din ochi. Maria Moromete continua:
-- Ati muncit de cand erati mici si nu v-a luat niciodata o haina pe voi, cum e copiii oamenilor. Numai la alea le-a luat. Tita are crepdesin, Ilinca ie de matase, aia are scurteica de catifea... E plina chichita lazii cu mamudele si cu icusari. Acolo e munca voastra, prostilor... Eu sa fiu ca voi as sparge lada intr-o noapte si as lua toate mamudelele!
Paraschiv se uita la Nila, care continua sa stea cu fruntea in pamant, si-i spuse ragusit, gros:
-- Vezi, ma! Auzi ce zice ga Maria? Plavane! Ai sta si-ai munci pentru ei pana ai cadea jos, daca n-am fi noi sa te invatam.
Nila tresari. Avea o frunte mare, lata, cu carne groasa peste ea. Isi ridica fruntea lui lata din pamant si raspunse cu un glas turbure care nu protesta contra celor auzite, dar care era totusi indignat, fara sa stie insa pentru ce:
-- Mai taci, ba, din gura! Ia mai taci dracului din gura! Ce tot vorbesti!... Matusa sari cu glasul ei ascutit:
-- Ce sa taca din gura! Asa este! Te superi ca iti zice plavan? De cand muncesti si umbli descult si dezbracat, pe degeaba? Plavane.
-- Pai, ba, Nila, ce-am vorbit noi pan-acum? Nu ne-am inteles asa? intreba Achim cu repros.
Nila raspunse la fel de turbure:
-- Ne-am inteles, ba, ne-am inteles! Vezi sa nu-ti dau un pumn dupa ceafa.
Achim mormai dispretuitor:
-- Dai tu pumn dupa ceafa!
-- Eu ma duc, mi-e somn, mormai Nila deodata nepasator, si deschise usa bordeiului.
-- Du-te naibii! il petrecu matusa din urma. O sa mai vezi tu de la mine loc de casa! Proasta oi fi sa ti-l dau!
Nila iesi fara sa raspunda, iar matusa se intoarse in bordei, sa vorbeasca mai departe cu cei doi nepoti.
IX
Pe la miezul noptii incepu sa cada o ploaie linistita si bogata. Murmura pe acoperisuri si peste pamant cu picaturi moi, ca de untdelemn. Nu se auzi nici un tunet si nu se vazu nici o fulgeratura. Era insa intuneric bezna.
Fiindca ploaia incepuse pe nesimtite, cand se inteti nimeni nu se trezi din somn, si cand de pe stresini incepura sa curga siroaie, de-a lungul prispei, cei care dormeau la margine se impinsera doar mai spre perete, mormaind.
Spre revarsatul zorilor ploaia statu si norii parasira cerul. Moromete se culcase si adormise tarziu dar cand ploaia se opri, se trezi si ramase iarasi nemiscat pe prispa. Nemiscarea lui treaza o facu pe Catrina sa se destepte la celalalt capat al prispei.
-- Ilie, ce e cu tine? De ce nu te culci? sopti ea.
Moromete nu raspunse, dar tusi linistitor. Totusi Catrina nu-si vazu de somn. Se intampla ceva in familie!? Poate plecarea lui Achim la Bucuresti, dar despre asta se vorbise de prin iarna, se gandisera destul. In timpul mesei fusese pomenit numele agentului de urmarire care avea sa vina maine dimineata dupa fonciire. Dar si asta era poveste veche; Jupuitu venea in fiecare an si anul acesta nu avea nimic deosebit fata de celalalt. Banca? Dar banca venea taman la toamna. Poate ca toate aceste amenintari care se tarau cu anii in urma lor, sa se ingramadeasca in acest an pe capul familiei? Da. Dar nici asta nu se putea, fiindca timpul era foarte rabdator si amenintarile mari se sfaramau in puzderie de amenintari mai mici pe care cu ajutorul timpului le ducea zilnic in spinare. Asa se intamplase ca timpul facuse sa ramana in urma una din cele mai cumplite amenintari de care isi aduceau aminte si anume datoria facuta la banca pentru plata loturilor primite la reforma agrara de dupa razboi. Multi au vandut loturile iar altii au ramas de tot fara pamant si au cazut in mizerie. Ei au avut insa rabdare, au dus-o de la an la an pana cand, intr-o zi, statul vazand ca taranii tot n-au cu ce plati, n-a mai avut incotro si a trebuit sa stearga datoriile. Incat banca se dovedise a fi ceva nu tocmai rau, drept care doi ani mai tarziu se imprumutasera din nou sa cumpere vite in batatura. N-aveau sa poata plati? Se gandisera mult si mai mare nenorocire decat sa piarda ceea ce nu castigasera ce putea fi? Era deci limpede ca numai Moromete singur era pricina propriilor sale ganduri si Catrinei i se paru atat de ciudat acest lucru, incat se inchina.
-- Se vede ca ai intrat in anul mortii, sopti ea.
Si isi lasa capul pe capatai, pomenind ca asa se intampla cand omul uita de Dumnezeu, uita si Dumnezeu de el si il lasa singur in fata pacatelor.
-- Pentru ca, mai bolborosi ea cu fata in capatai, numai pacatele nu te lasa sa dormi.
La aceste cuvinte din urma, Moromete tusi cu inteles si raspunse cu o veselie suparata:
-- D-aia dormi tu bustean, lovi-te-ar moartea, ca n-ai pacate!
Arunca tigara, se dadu jos de pe prispa si o lua incet spre gradina, fara sa mai asculte raspunsul femeii.
Catrina era credincioasa si de aceea pomenise de pacate. Cu zece ani in urma nascuse un copil mort care ii bagase spaima in suflet. Avusese visuri rele. Se auzea noaptea strigata in somn, inghesuita de porci cu raturile mari in colturi intunecate, sau locuind impreuna cu tigani care ii spuneau lucruri murdare. Se imbolnavise, nu mai putuse suferi carnea de porc, iar cand vedea tigani se pitea. Nu-si mai putuse gasi linistea; se certase cu toata lumea si se ingrozise simtind cum i se strecoara in inima nepasarea si sila fata de barbat si copii. Pana intr-o zi cand povestise totul unei vecine din fundul gradinii:
,,Eu stiu ce e cu tine, e din copii! spusese vecina care, tot asa, crescuse o multime de copii. Stii ce sa faci tu? Sambata spre duminica, te scoli devreme, te duci la cimitir, jelesti acolo mortii si dai de pomana; dupa ce ti-ai facut datoria cu mortii, te intorci acasa pana nu rasare soarele, aprinzi focul, dai sa manance la copii, cureti casa, vezi ce mai e de facut si dupa ce ti-ai facut datoria si cu copiii, te speli si te primenesti si te duci la biserica, Catrino. Acolo la biserica stai si asculti slujba! Si-ai sa vezi pe urma ce bine e!"
Ceea ce se si intamplase. Catrina ii crescuse cu truda pe cei trei. Paraschiv, Nila si Achim erau mici cand se maritase cu Moromete, si in loc de rasplata acestia incepusera s-o urasca. Tudor Balosu si fiu-sau pe de o parte, Guica si Parizianul, o alta ruda a lui Moromete, careia Catrina ii spunea ,,Guica al doilea mai prost", pe de alta parte, ii invatasera pe cei trei ca mama vitrega era vinovata ca se traia greu la ei si ca daca n-or s-o dea afara din casa are sa puna mana pe averea tatalui. Nenorocirea facea ca era ceva adevarat din toate acestea, dar Catrina n-avea nici o vina. Iata ce se intamplase.
In timpul foametei de dupa razboi, Moromete vanduse un pogon din lotul Catrinei -- Catrina primise un lot de opt pogoane ca vaduva de razboi -- spunandu-i ca in schimbul acestui pogon vandut va trece casa si pe numele ei. Catrina il crezuse, socotind ca in acest fel va avea batranetea aparata (se mai intamplase in sat ca mama vitrega sa fie gonita din casa tatalui). Numai ca Moromete, in loc sa se grabeasca sa faca acte pentru casa, incepu sa faca glume: ,,Crezi ca am sa mor eu inaintea ta?" zicea el. Acest raspuns era, intr-un fel, o asigurare ca atata timp cat traieste el n-o sa indrazneasca nimeni s-o dea afara din casa. Pentru Catrina insa nu era de ajuns, fiindca cei trei fusesera invrajbiti de mici contra ei; incepuse deci sa-i para rau de pogonul vandut, mai ales ca il vanduse tocmai pentru ca sa nu moara ei, cei trei, de foame. Cand barbatul incepu sa glumeasca pe socoteala casei, Catrina pretinse pogonul pe numele Titei si il pretinse cu atat mai insistent cu cat Catrina se simtea vinovata fata de fiica ei fiindca fetei ii venise vremea sa se marite si Victor Balosu cerea trei pogoane, iar Catrina nu-i putea da decat doua. Era tocmai pogonul vandut.
Moromete sovai. Se pare ca era si el uimit de amenintarile nelamurite pe care cei trei fii ai lui, mai ales cei doi, Paraschiv si Achim, i le transmiteau la ureche pe cai ocolite, prin Guica, prin Tudor Balosu si prin Parizianu. Aceasta sovaiala o scarbi de tot pe Catrina. Va sa zica avusese dreptate sa se teama!
Biserica insa ii linisti sufletul turburat si ca sa fie liniste si in familie nu mai pretinse nimic. Cand muierile cu care se avea bine pomeneau insa de amenintarile pe care Guica nu inceta totusi sa le raspandeasca prin sat, atunci Catrina se inchina cu inversunare si spunea ca si Iisus Cristos a patimit si n-o s-o lase el sa moara pe marginea santului. ,,Daca n-asi avea fetele alea, asi zice iarta-i, Doamne, ca nu stiu ce fac, dar m-a pedepsit Dumnezeu sa am grija de ele si nu pot sa-i iert", spunea ea cu indarjire.
Cat despre celelalte amenintari, banca, fonciirea, socotelile cu oile si vitele, Catrina nu vroia sa stie de ele, se credea la adapost. De lotul ei de pamant de sapte pogoane nu se putea atinge nimeni. Treaba lor, sa plateasca banca si fonciirea cu ce-or sti, si dac-or ajunge sa n-aiba vite de munca, fetele sunt vrednice, au sa se descurce ele intr-un fel.
Numai ca fetele cand o auzeau gandind astfel se infuriau rau si o sfatuiau sa-si vaza mai bine de biserica ei. Ceea ce Catrina si facea, cu toate ca biserica nu izbutea totdeauna sa-i alunge amintirile dureroase ale vietii sau sa-i lumineze cu totul anii lungi pe care ii mai avea de trait.
Isi gasise totusi un sprijin cu care uneori se si lauda, incat vazandu-l pe barbatul ei treaz pe prispa casei nu se putuse stapani sa nu-i spuna ca numai pacatele nu-l lasa pe om sa se odihneasca, ceea ce adusese raspunsul binemeritat al barbatului. De fapt ea vrusese sa-i dea de inteles ca daca el ,,ar lua drumul bisericii" (cel opus si de fapt mult mai cunoscut de oamenii din sat era cel al carciumii), atunci el n-ar mai fi asa de nelinistit.
X
Moromete insa nu vroia s-o apuce pe acest drum, iar cat despre celalalt, al carciumii, nu-l folosise niciodata ca o solutie. Era cu zece ani mai mare decat Catrina (contingent '911, facuse razboiul) si acum avea acea varsta intre tinerete si batranete cand numai nenorociri sau bucurii mari mai pot schimba firea cuiva.
Moromete luase in gluma nu numai temerea Catrinei in privinta casei, dar si visurile ei inspaimantate. ,,Unde se intampla sa avem noi atatia porci cati visezi tu", spusese el, dar in curand pricepu si el ca a face si a creste copii multi poate fi uneori pentru o mama ceva intr-adevar inspaimantator. Intamplarile care avura loc dupa aceea in familie nu-l turburara insa pe Moromete in aceeasi masura. Numai una dintre ele, care avu loc intr-o iarna putin timp dupa ce familia scapa de datorii prin legea conversiunii, il facu sa inteleaga ca e totusi primejdios si pentru el sa nu ia seama la copii. In anul acela recolta fusese bogata si toata lumea facea comert cu cereale la munte. Gospodariile se refaceau din anii grei prin care trecusera intre 1929 -- 1933. Prosperitatea batea la usa multora din sat, vitele se inmulteau, oborul de cereale era ridicat, panza de america si uneltele mai ieftine, iar pretul pamantului mai ridicat decat oricand.
Cei care simtisera cei dintai ca e rost de facut avere fura cei trei, Paraschiv, Nila si Achim (pe vremea aceea nu erau prea convinsi ca ar avea dreptul sa-l invinuiasca pe tatal lor ca s-a insurat a doua oara; intelegeau vag ca tatal lor nu putea sa-i creasca, numai o femeie putea face acest lucru si abia mai tarziu aveau sa dea de inteles ca tusa lor Guica ar fi putut foarte bine sa-i creasca ea).
Familia se tinuse pana atunci cu loturile intregi, dar gospodaria era lipsita de vite. Aveau doi cai prapaditi, care cand dadeai cu biciul in ei, ei dadeau din coada.
Venise toamna si porumbul se facuse si el din belsug (porumb si grau si printre porumb dovleci, floarea-soarelui si fasole, altceva nu semanau, cu toate ca pamantul le-ar fi putut da sa n-aiba ce face cu canepa, inul, tutunul, sfecla de zahar, plantele medicinale scumpe) si cei trei isi frecara mainile de bucurie si intr-o seara ii spusesera tatalui lor: ,,Ar trebui sa ingrasam caii-aia, tata! Tudor Balosu a fost saptamana trecuta la munte si a castigat o mie de lei."
Moromete n-a inteles cum s-ar putea castiga o mie de lei intr-un drum la munte, dar n-a avut nimic contra ingrasarii cailor. Au vandut porumb, au cumparat ovaz si prin iarna parul cailor stralucea ca matasea.
Moromete insa tot nu se misca. Petrecea seri lungi cu prietenul sau Cocosila, discutand politica sau ascultandu-l pe Niculae care citea povesti grozave din carti luate de la alde nean-sau Cristache al lIu' Dumitrache. Erau seri turburatoare. Unsprezece frati care sufereau vraja de a rataci in timpul zilei ca unsprezece lebede si la apusul soarelui cadeau ingramaditi pe o stanca in mijlocul marii, iarasi oameni. Cum stateau ingramaditi unii in altii, chinuiti si inspaimantati de intunericul noptii si de valurile furioase care amenintau sa-i smulga... Si suferintele indurate de sora lor, care trebuia sa teasa cu mana ei, intr-un timp dat si neavand voie sa vorbeasca, unsprezece tunici de urzici, ca sa-i scape de vraja si cum n-a avut timp sa termine bratul unei tunici si fratiorul cel mic a ramas cu ceva din aripa de lebada.
Dar Cocosila? Cocosila era un ins care starnea in Moromete ceva neinchipuit de placut, ca si povestile lui Niculae. Venea seara si ciocanea in usa facand pe boierul. I se spunea ,,intra", intra si dadea buna seara numai Catrinei, spunand de fiecare data ca ,,la prostii ailalti nu dau buna seara", facand-o pe Catrina sa se rusineze, dar sa si pufneasca in ras, ii punea lui Niculae intrebari gramaticale si istorice, lui Paraschiv ii punea una si aceeasi intrebare (cand se insoara?), iar fetei celei mari ii recomanda sa se marite cu Nastase Besensac (un flacau bicisnic). Numai ca Moromete avea vechi rafuieli si nu-l slabea nici o clipa. Cu multi ani in urma facuse valva un nou partid, care isi spunea ,,taranesc" si al carui program il incantase pe atunci pe Cocosila. Moromete se aratase rezervat (Moromete era liberal) si cand ,,partidul national-taranesc" lua puterea si Cocosila se infurie ca Maniu si Mihalache nu numai ca nu-si respectasera programul, dar se dovedisera parca mai flamanzi decat Bratienii, Moromete nu-l cruta pe prietenul sau, il lua peste picior si observa ca ,,prostii n-ar trebui sa aiba drept de vot, fiindca din pricina lor sufere tara". Dupa patru ani partidul liberal veni insa din nou la putere si Cocosila se razbuna fiindca partidul liberal mari impozitul funciar si introduse taxe de bariera la pietele de schimb. ,,Vezi, ma, prostule?" jubilase Cocosila.
De atunci il urmarea pe Moromete fara crutare. ,,Esti prost", spunea el pe toate tonurile, uneori cu resemnare, alteori cu ingaduinta, dupa imprejurari. De fapt se straduia sa-l convinga pe Moromete ca el, Cocosila, e mai destept, ceea ce pe Moromete il inveselea cumplit, cu atat mai mult cu cat Cocosila, fata de alti oameni, se purta cu totul altfel, injura rau, batjocorea si nu spunea ,,esti prost", ci mult mai rau, ,,mananci c...t".
In privinta injuraturilor era vestit, il injura si pe tat-su -- zicea ca de ce l-a facut -- injura si pe popa si pe primar si pe perceptor, pe toti, de la lingura, de la servetul cu care se stergeau pana la cele mai marunte lucruri, lampa, sfestila, lumanare, ciorapi si: tarla, gradina, neamul si strabunicii, nepotii, copiii copiilor... Catrina aprindea tamaie in casa, dar pufnea si in ras. Odata Cocosila a intrat in casa si a spus doar atat: ,,A venit percitorul si mi-a luat toalele", dupa care s-a pus pe injurat si nu s-a mai oprit decat foarte tarziu cand s-a sculat si a plecat fara sa mai spuna altceva. Pe Dumnezeu mai ales, Cocosila il cobora jos in sat, si il injura cu o anumita filosofie, invinuindu-l si punandu-i intrebari ca oricarui om.
Curand insa Moromete intelese ca daca toate acestea aveau pentru el un rost nu mai mic decat munca campului, sau grija de ceilalti ai casei (era atat de rara bucuria de a sta de vorba cu un om destept in stare sa glumeasca inteligent, si Cocosila in afara de cazurile rare cand injura prea mult era pentru el un astfel de om) isi dadu seama nu fara dezamagire ca cei trei baieti ai lui, Paraschiv, Nila si Achim, nu vad nici un rost in aceste seri pierdute cu povesti si cu discutii despre Maniu si Bratianu. Dezamagirea insa nu fu prea mare, fiindca, la urma-urmei, copiii oamenilor nu erau mai breji decat ai lui, incat ii intelese si pe ei si cum caii se ingrasasera, umplu caruta cu porumb si pleca la munte; avea datorii fata de copii, sa castige si sa-i imbrace, ca erau goi.
Castiga.
Nu mai facuse ,,comert" niciodata; ii placu atat de mult, incat socoti castigul drept ceva nemaipomenit si dupa ce se intoarse povesti drumul sau la munte ca pe-o aventura. Numai ca cei trei nu se minunara deloc, Paraschiv facu chiar observatia suparatoare ca ,,mare branza, Stan Cotelici a dat mai bine porumbul"... Si ca sa se duca iar! Niculae, care ascultase uimit peripetiile tatalui cu caruta pe drumurile de munte, sarise pe neasteptate si strigase: ,,Asa e, tata! Mai du-te iar."
Moromete se pregati pentru al doilea drum si cand se intoarse arata de nerecunoscut, atat de mult ii placuse. De asta data drumul fusese si mai aventuros si Moromete povesti totul intr-o seara, cu glas neobisnuit, si fu ascultat cu uimire. Descopereau toti, Cocosila, mama, fetele -- pana si cei trei -- ca tatal lor avea ciudatul dar de a vedea lucrurile care lor le scapau, pe care ei nu le vedeau. Numai ca spre sfarsit cei trei se dezmeticira, sfasiara vraja care ii ametise si cazura pe ganduri.
Iata ce se petrecuse.
Moromete plecase cu Tudor Balosu pe acelasi drum ca si intaia oara, iesisera din regiunea de ses unde nimeni nu avea nevoie de porumb si, dupa ce facusera un popas la oborul din Pitesti, o luasera pe soseaua care ducea spre creierul muntilor, cu tinta Rachitele, un sat mare, cunoscut de Tudor Balosu ca fiind o piata buna de desfacere. Mergeau neincetat, era ger uscat, roatele pocneau, aburul iesea din spinarile cailor.
La primul drum dadusera dublul cu cincizeci de lei.
Tudor Balosu vroia de asta data sa-l dea cu saizeci si intr-adevar, abia intrara in Rachitele, ca fura opriti de un invatator care vroia sa cumpere amandoua carutele. Balosu mirosi numaidecat cum stateau lucrurile, sari jos din caruta si se si grabi, spre uimirea lui Moromete, sa desfaca sleaurile de la cai...
Invatatorul, prevenitor, intreba de pret. Tudor Balosu dadu pretul cu un glas care din nou il zapaci pe Moromete: saptezeci de lei si spuse asta ca si cum ar fi fost cunoscut de cand lumea ca asa se vinde porumbul.
Posomorat, invatatorul raspunse ca saizeci de lei este ultimul pret si ca nu poate cumpara decat asa, la care Balosu lega sleaurile grabit, fara sa mai discute, suparat chiar ca fusese oprit din drum cand toata lumea stia ca saptezeci de lei este pretul obisnuit. Uluit, Moromete observa ca invatatorul daduse exact pretul dorit de ei, dar Balosu incepu sa rada si raspunse ca daca el, Balosu, ar fi cerut optzeci, atunci invatatorul ar fi dat bucuros saptezeci de lei. ,,Sa mergem mai incolo si sa cerem optzeci si daca nu dam noi porumbul cu saptezeci de lei, Moromete, sa nu mai vii niciodata cu mine la munte."
Mersera mai incolo si Balosu spusese pretul sau de optzeci, dar in afara de primarul comunei, care dadu un leu peste saizeci, nimeni nu cumpara. ,,Daca mergem trei sate mai spre varf ai sa vezi ca il dam cu saptezeci", insista Balosu si Moromete conveni, depasit mereu de felul de a judeca al vecinului sau.
De fapt, negustoria ca atare nu i-ar fi placut daca castigul ar fi fost lipsit de peripetii, incat insistenta lui Balosu i se paru fireasca. Moromete nu prevazuse niciodata latura comerciala a produselor pe care i le dadea pamantul, iar existenta banilor ii pricinuia o furie neputincioasa (cand trebuia sa-i dea, ii dadea cu gesturi dispretuitoare de aruncare si blestema marimea, culoarea si mirosul lor). Cand iesise impreuna cu batranul Moromete, acum treizeci de ani, in 1907 si daduse foc conacului lui Guma nu se gandise ca pamantul mosierului ii trebuie pentru comert si pentru bani. Existau niste obiceiuri pe vremea aceea care lui i se pareau mai mari nenorociri decat munca si foamea. Se duceau la conac si cand dadeau ochii cu boierul, batranul se facea de nerecunoscut, isi lua caciula din cap si avea un glas care si acum, cand isi amintea de el, Moromete se intuneca si se facea crunt la fata.
Cand, dupa razboi, Moromete deveni proprietar, el traia atat de deplin bucuria de a fi scapat de mosier, incat nu baga de seama ca unii nu se mai gandeau de mult la asta, ci la cu totul altceva: La ce anume? Sa faca comert! Asadar, cu cereale si sa castige bani! Si cu banii ce sa faca? Sa plateasca impozitele! Asta era ceva de ras, cum de nu vedeau? Ce ciudat, unde ajunsesera! In sfarsit, fie si comert, dar sa fim intelesi ca nu asta e scopul...
Incat Moromete vedea in priceperea lui Balosu de a face combinatii mai mult ceea ce ii placea fiului sau de zece ani, Niculae, si mult mai putin ceea ce le placea celor trei, Paraschiv, Nila si Achim.
Mersera deci mai departe cu carutele si Moromete era foarte curios -- si foarte vesel in acelasi timp -- sa vada daca o socoteala facuta din nimic, cum era presupunerea lui Balosu ca vor da porumbul cu saptezeci de lei, are sa fie dovedita pe viu.
In satul urmator un muntean mai instarit oferi un leu peste saizeci, iar in celalalt, acest leu fu retras. Mersera mai departe si li se oferi apoi deodata trei lei. Moromete se plictisi, iar Balosu il asigura ca in satul urmator vor obtine sigur zece lei. Nu iesira insa bine din sat, ca se petrecu intamplarea...
O femeie tanara de tot, cu fata alba, cu parul galben si cu niste ochi mari, albastri, frumosi, cum aveau mocancele pe aici, ii striga sa opreasca. Aveau porumb? Da.
,,Ce bine c-ati venit, oameni buni, ca nu stiam ce sa mai fac, a spus femeia bucuroasa. Haideti, trageti in curte ca oti fi osteniti! Sa va fac ceva sa mancati si sa ma duc pe urma pe la vecini sa cumpere si ei, sa dati tot porumbul, ca eu nu pot sa iau decat vreo douazeci de duble."
,,Nu duce dumneata grija noastra, leica, i-a raspuns Tudor Balosu fara sa se clinteasca din caruta. Du-te intai la vecini si intreaba-i daca cumpara, sa nu pierdem timpul de pomana."
,,Dar cu cat dati dubla?" a intrebat femeia palind.
Glasul lui Tudor Balosu era mai inghetat decat gerul:
,,Optzeci de franci, leica!"
,,Optzeci de franci?!"
,,Hai, Moromete!" a spus Balosu apucand biciul, fara sa-i mai raspunda femeii.
,,Dar cat dai dumneata, leica?" a intrebat Moromete din curiozitate.
,,Oameni buni, a strigat femeia inspaimantata, saizeci de lei, asta e pretul pe la noi..."
,,A! Nu!" a clatinat Moromete din cap.
Nu se poate, insemna exclamatia lui. Noi avem aici niste socoteli. Iese sau nu iese saptezeci? asta e intrebarea. Nu-ti dau fiindca trebuie sa vedem daca iese. Glasul lui Moromete i se paru insa femeii cu totul deosebit de al celuilalt, si-a inclestat mainile de loitra carutei lui si vorbele ei au inceput sa curga suvoi. Moromete nu prea intelegea, o vedea doar cum se tine cu mainile de loitra si calca prea aproape de roata.
Ea spunea ca sa-i dea el, daca celalalt nu vrea, cu saizeci de lei... barim cateva duble... e rau, n-are ce da la copii... Sa traga caruta ca saizeci de lei e destul.
,,Haide, omule, ca doar n-oi fi si dumneata bogat sa nu intelegi... Oi fi venind de departe si ti-o fi frig pe gerul asta, trage caruta... Iti dau ceva tuica peste saizeci de lei. De ce sa te mai duci incolo sa mai bati drumurile de pomana?"
Moromete s-a frant de mijloc si s-a uitat la picioarele femeii:
,,Da-te la o parte, crestino, ca te calca roata!" i-a spus el grijuliu.
,,Nu vreai, omule? a repetat mocanca si deodata din ochii ei albastri au tasnit lacrimi de furie. De ce nu vreai, omule? a continuat ea si glasul ei leganat si domol de munteanca s-a facut darz. De cand v-ati facut asa rai? a spus ea desclestandu-si mana de pe loitra carutei. Nu erati asa rai...
Plangea si in ciuda maniei ochii ei ramaneau mari si curati si se uita cand la omul cocotat in caruta, cand la caii lui grasi si voinici, aburiti de gerul sanatos al muntelui.
,,Ptiu, lovi-te-ar moartea cu ochii tai! a exclamat Moromete furios. Apoi a strigat: Balosule, opreste!"
,,Ce s-a intamplat, Moromete?"
,,Hai sa dam porumbul, ca nu e rost."
,,Cu cat?" a intrebat Balosu.
,,Cu saizeci si trei."
,,Eu nu-l dau, a raspuns Balosu si sa stii ca alta data nu mai merg cu tine la munte."
Nedumerit putin Moromete n-a avut timp sa raspunda, dar apoi l-a injurat pe Balosu de muiere, in soapta, pentru el insusi, in timp ce munteanca se uita la el, cu lacrimile inghetate pe obraz.
,,Ce sa mai vorbim, si-a incheiat Moromete povestirea. Am tras in curte, am bagat caii in grajd, a pus mocanca mana si a taiat o gaina, si mananca Moromete si bea tuica galbena. Pe innoptate asa s-au strans mocanii, si ala a luat trei duble, ala cinci, ala sapte... Crestini, mocartani! Mi-au luat porumbul cu saizeci si trei. Sa vezi dupa aia ca nu mai puteam sa scap de mocana: Ca de unde sunt? Ca copii am? Dar muierea traieste? M-am uitat si eu la ea si m-am inchinat: Pai bine, crestina lui Dumnezeu, de ce sa nu traiasca? Traieste, sta acasa dupa soba si se vaita ca nu-i place ce e mai bun pe lumea asta, carnea de porc. Avea ea un rost de intreba asa fiindca ii murise barbatul in padure, cazuse un bulumac peste el..."
XI
Paraschiv, Nila si Achim si-au pastrat pentru ei impresia care le-a facut-o povestirea tatalui lor, dar cand au aflat ca Balosu a dat totusi porumbul cu saptezeci de lei nu s-au mai multumit sa observe, ca la inceput, ca tatal lor n-a facut mare branza castigand o mie de lei; trebuia sa castige o mie cinci sute, cum a facut Balosu si au inceput sa murmure ca a omorat caii si caruta de pomana si ca si-a batut joc de munca lor.
Murmuratul acesta, desigur, i-a ajuns la urechi lui Moromete pe alte cai, prin Guica si Parizianul, pentru ca feciorii n-au indraznit sa i-o spuna in fata.
Uimit si ingrijorat ca feciorii il vorbesc de rau in lume, Moromete se hotari sa inabuse fara crutare acest inceput de razvratire, avand totusi speranta ca poate nu-i adevarat. Luati din scurt, cei trei se speriara si devenira mierosi, Paraschiv chiar se indigna spunand ca: ,,Hai, ba, ce, te iei dupa prostul ala de Parizianu?", incat Moromete socoti ca nu e cazul sa mearga mai departe, ba mai mult, ca n-ar strica sa le dea chiar satisfactia sa faca ei insisi comert la munte.
Bucurosi ca izbutisera sa obtina atat de usor libertatea de a se misca, cei trei pusera la cale, o saptamana mai tarziu, o afacere sortita sa le aduca un castig mare. Luara cu chirie inca o caruta cu caii lui Parizianu, cumparara porumb din sat cu cincizeci de lei si pornira la munte.
Moromete nu zise nimic, le dadu chiar sfaturi, dar ceva -- nu putea sa inteleaga bine ce -- un soi de infrigurare, de pofta oarba, care se facea simtita in purtarea fiilor sai, incepea sa-l ingrijoreze si in sinea lui le dori sa nu izbuteasca.
Dorinta lui se implini. Saturat de afluxul de cereale de la campie, muntele scazuse intre timp pretul si cei trei abia izbutira sa scoata cheltuiala drumului. Moromete nu se putu stapani si strecura cateva aluzii batjocoritoare la adresa priceperii fiilor sai, dar bine intentionate, vrand sa-i faca sa inteleaga ca drumul pe care vroiau ei sa apuce nu e bun. Cei trei parca intelesera ceva si se mai potolira, dar vecinul din spatele casei lor se imbogatea si din nou feciorii incepura sa murmure. Ca tatal lor nu face nimic. Ca sta toata ziua. Ca pe cele doua fete le lasa sa se pricopseasca, iar pe ei ii batjocoreste. Intr-adevar, fetele erau vrednice si vioaie, teseau in razboi, impleteau, aratau vesele, spre deosebire de Paraschiv si Achim care parca erau bolnavi.
Astfel trecu iarna si vara aceea. In toamna, Moromete facu din nou pe placul celor trei. Se sfatui cu ei indelung, le arata situatia familiei, datoriile pe care le mai aveau la perceptie, faptul ca ramasesera fara un cal -- se imbolnavise de talan si nu mai era bun de nimica -- si ajunsera la intelegerea ca un imprumut la banca era cea mai buna solutie.
Numai ca avantajele sperate nu venira. Din lana oilor fetele teseau pentru ele covoare. Catrina isi facu o fusta, Moromete o frumoasa dulama imblanita, cu guler de miel cret... In numele celor trei, Paraschiv murmura pe fata ca o sa puna mana pe topor si o sa le dea oilor in cap. Catrina nu se putu stapani si ii raspunse ca pentru cat s-a trudit ea sa-i creasca, o nenorocita de fusta nu e mult. Si daca fusta ei le sta in gat, s-o ia si p-aia, sa se sature. Covoarele? Dar fetele nu muncesc? Cine tine casa, cine ii spala de murdarie si le face mancare sa bage in ei? Si in afara de asta sa se uite: nenorocitu acela de baiat, Niculae, care toata vara rabda de sete cu oile pe camp, n-are nimic, rad copiii oamenilor la scoala ca e trentaros.
Paraschiv ascultase ca un surd, fara sa auda. Achim si Nila taceau. Moromete intervenise impaciuitor. Oile sunt ale lor, spuse el. Anu asta si-au facut unii de imbracaminte, la anu o sa-si faca altii. Nu cumva dulama este pricina nemultumirii? Nu intelegea, Paraschiv avea dulama bunicica, ce vroia? N-avea rabdare si vroia s-o poarte pe cea noua? S-o poarte sanatos. Ei? Mai era ceva?
Mai era, pentru ca nu era vorba de dulama. Cei trei intelegeau sa traiasca la fel ca inainte, cand nu facusera imprumutul si n-aveau oile, iar lana, laptele, branza, carnea mieilor, totul trebuia vandut si sa faca bani, iar nu sa se manance si sa se poarte in casa. I-ar fi fost foarte greu lui Moromete sa dibuiasca acest fel de a vedea al celor trei copii ai sai, cu atat mai mult cu cat acestia incepura sa nu-si mai dea pe fata gandurile nici macar fata de Parizianu.
In aceeasi seara ei s-au dus la Guica si acolo au pus la cale planul cu plecarea lui Achim la Bucuresti.
Tarziu de tot, spre sfarsitul iernii, cu multe ocolisuri si prefacandu-se interesati numai de datoriile care amenintau gospodaria, ei dadura de inteles tatalui lor ca n-ar fi o afacere rea, indemnandu-l sa se intereseze la al lui Catanoiu si sa se convinga singur ce bine s-ar putea castiga la Bucuresti. Vorbisera mai dinainte cu al lui Catanoiu si laptarul, pus la cale, exagera castigul. Moromete ramase sa se gandeasca. Catrina si fetele aflara mai tarziu de acest plan si se hotarara repede: nu le convenea. Daca Achim are sa stea toata vara la Bucuresti, inseamna ca el va tunde oile si cine stie ce are sa faca cu lana. Se impotrivira cu grija, sa nu afle fratii; ii explicara tatalui ca nu vor avea ce sa manance in timpul secerisului si ca mult mai bine ar fi ca o parte din laptele oilor sa fie facut branza aci acasa si vanduta apoi la Bucuresti, daca e vorba ca la Bucuresti sunt preturi bune. In felul acesta vor avea si bani si nu vor suferi nici de foame.
In postul Pastelui insa, vitregul mijlociu, Nila, spuse intr-o zi la masa ceva care inmuie inima mamei. Mancau untura in tigaie si Nila, ingretosat nu se stie de ce, se strambase: ,,Ce naiba, ma, vine Pastele? Noi nu mai tinem post? Si adaugase uitandu-se cu privirea curata la Tita: Mai piteste, Tito, untura asta."
Noaptea mama se auzi certata in vis de un glas bland: ,,Catrino, Catrino, de ce esti dusmanoasa? Iarta-i pe copii, Catrino, iarta-l pe Nila, ca nu e rau la inima..."
Pe nesimtite, de asta data ferindu-se de fete, mama ii dadu de inteles tatalui ca la urma-urmei sa-l lase pe Achim sa se duca. Sunt copiii lui si le-o fi parand si lor rau ca alta lume o duce mai bine. Sa-i dea drumul sa plece, sa nu zica lumea ca din cauza ei si a fetelor traiesc ei rau.
Moromete, nu se stie de ce, se supara de intoarcerea aceasta a mamei, spuse fetelor si se certara intre ei. Indoielile lui Moromete tineau de afacerea insasi. Nu-i venea lui sa creada ca bucurestenii nu mai aveau alta iesire decat sa se ingramadeasca pe laptele celor douazeci si patru de oi ale lui Achim Moromete din comuna Silistea-Gumesti si sa-l umple pe el de bani.
Dar in sfarsit... Ii impartasise indoielile si lui Nila, in gradina, dandu-le de inteles si celorlalti doi ca daca e vorba sa-l lase pe Achim la Bucuresti, atunci Achim trebuie sa bage bine in cap ca la toamna il asteapta sa se intoarca acasa nu cu douazeci de mii, cat se lauda acesta ca un prost, nici cu zece si nici cu sase, ci cu patru. Dar aceste patru sa fie! Nila il asigurase ca vor fi, si Moromete, linistit, vrusese sa se culce. Isi aminti insa ca a doua zi, dupa cum ii spusese Balosu in drum, avea sa vie Jupuitu dupa fonciire si nu putu sa adoarma indata. Il mai supara si Niculae care statea la spatele sau si nu adormea nici el. Ce se bucura asa ca are sa scape de oi, nefericitul? Credea ca la munca o sa-i fie mai bine?
XII
Moromete avea uneori obiceiul -- semn de batranete sau poate nevoia de a se convinge ca si cele mai intortocheate ganduri pot capata glas -- de a se retrage pe undeva prin gradina sau prin spatele casei si de a vorbi singur.
,,Auzi ce idee", reflecta el cu glas soptit, oprindu-se langa poarta gradinii. Apuca o uluca de varf si ramase linistit cu fruntea in pamant. ,,Daca ar fi asa, ca din cauza pacatelor nu poti dormi -- continua el incercand usor vechimea ulucii -- ar insemna ca Paraschiv al meu, care cand se apuca sa doarma, doarme pana iese apa sub el... ar insemna -- si aici Moromete se intrerupse si gandi restul in tacere -- ar insemna ca e omul cu inima cea mai curata de pe pamant. Proasta mai e si muierea asta a mea!" se mira apoi cu glas tare in timp ce constata ca ar fi greu de sustinut ca ulucile curtii sale nu sunt putrede. ,,Dupa inca o ploaie, aceste uluci au sa-si ranjeasca dintii negri spre casa", gandi apoi mai departe, fara glas.
Cineva il intrebase odata in gluma de ce vorbeste singur si Moromete ii raspunse serios ca asta e din pricina ca n-are cu cine discuta, cu sensul ca nimeni nu merita sa-i asculte gandurile.
Se dezlipi de uluci si o lua incet spre spatele casei. Aici fetele puneau totdeauna porumb pentru copt; crestea mai repede ca la camp. Se opri printre firele inalte si ramase catva timp intre ele linistit si recules. Apuca apoi un fir si il inmuie intr-o parte cu talpa piciorului. ,,Domnule, ce discuta ei in parlament?! exclama deodata enervat, uitandu-si talpa desculta peste firul de porumb. Ce inseamna situatia asta? se supara el. Pai dumneata nu-ti dai seama ca toata omenirea sta cu ochii pe tine sa vada ce faci?!!!"
Ofta, se apleca la radacina porumbului si multa vreme nu mai zise nimic. Pipaia cu palma adancimea pe care o atinsese ploaia. ,,A dat ploaia!" constata apoi la sfarsit, cu un glas cu totul deosebit de cel dinainte, ca si cand ar fi vorbit alt om. ,,In fine, la noua pogoane, cinci duble claia, ori zece clai, cincizeci. Ori noua, patru sute cincizeci de duble de grau."
Iesi dintre fire si se duse langa coltul casei. Se aseza pe talpici, se cauta de tutun.
,,Cat a fost anul trecut dublul de grau?!" se informa. Apoi isi porunci: ,,Ei, ia inmulteste doua sute de duble cu cincizeci... Scapi de daravela? Cinci mii ar fi rata la banca, plus dobanda, plus fonciirea pe doi ani. Nu mai ramane nimic, dar in fine!... Faci tu ceva la Bucuresti? intreba apoi pe cineva din gand. Bine, daca zici tu, zic si eu ca tine, dar baga de seama!" incheie el amenintator si se scula hotarat de pe talpici.
Intra in curte incet, ferindu-se sa nu trezeasca pe cineva. Zorile se albeau si undeva un cocos canta prelung si insistent, inspaimantand linistea satului. Se apropie de capatul dinspre drum al prispei, unde dormea Nila si ii sopti acestuia la ureche:
-- Bai Nila-m'!
Nila sari speriat de soapta tainica si cu ochii holbati gangavi:
-- Ce e, ba? Apoi, recunoscandu-l pe tatal sau, mugi chinuit ca l-a smuls din odihna in care zacea: Ce s-a intamplat, ma? Ce-ai cu mine?
-- Hai incoace!
-- Unde? Ce s-a intamplat?
-- Nu s-a intamplat nimic, n-auzi, surdule! Scoala-te incet si hai incoace! porunci Moromete cu acelasi glas.
La picioarele lui Nila, cu trupurile desfacute, Paraschiv si Achim gemeau in somn. Pe cer, luna rasarise dupa ploaie si fiindca nici dimineata si nici noapte nu era, semana cu un soare mort, ciuntit si rece.
Nila se dadu jos de pe prispa si isi trase pantalonii oftand.
-- Unde mergem, ma? sopti el inca buimac de somn.
Moromete nu-i raspunse. Porni spre gradina si-i facu semn fiului sa vina dupa el. Aproape de poarta, Moromete se apleca langa un butuc de taiat lemne si ridica securea care statea trantita pe el.
-- Ia si tu securea ailalta, aia veche, vezi unde e! sopti el.
-- Da' unde mergem? ingana Nila, de asta data mai putin curios.
-- Avem treaba. Hai mai repede! il indemna Moromete.
Nila intra sub sopron dupa secure. Moromete deschise poarta gradinii si-i facu iarasi semn sa vina dupa el. Deodata se oprira amandoi. Un glas lung incepu sa se jeleasca pe undeva pe aproape, urmat apoi de altele.
-- Ce facusi, Ioane, cui ma lasasi, de ce murisi, Ioane? se auzea bocetul. Tu ma auzi acolo unde te-ai dus? Roaga-te la Dumnezeu sa ma ia si pe mine, ca m-ai lasat singura. M-ai lasat singurica si nu mai pot, Ioane! Ioaneee, Ioane! Nu e greu sa intri in pamant, dar eu ma chinuiesc p-aicea, si copiii se bolnavesc... Unde-oi fi acolo, ma auzi tu pe mine ca nu mai pot sa indur? Ma chinuiesc si nu mai pot sa le duc pe toate...
Glasul care se jelea fu inecat de alte zeci de glasuri. Mirosul de tamaie adia dinspre cimitirul satului pana in gradina lui Moromete.
Moromete si Nila se oprisera in fundul gradinii. Vaietul cimitirului razbatea acum printre salcami atat de aproape incat se parea ca bocetele ies chiar din pamant. Intr-un timp, un glas se desprinse ciudat din celelalte si ajunse soptit la urechile celor doi. Era un glas plin de mirare si spaima, care parca nu intelegea nici acum ce se intamplase:
-- Baiatul mamii!!! Cum ai murit tu, baiatul mamii?? Unde esti tu acuma, puisorul mamii? Ce faci tu acolo, unde stai?... Of, dragile mamei sprancene, cum s-or face buruiene!...
-- De, ma, saraca, sopti Moromete. Asa e!
Locul unde se oprise tatal si fiul era o valcea taiata pe mijloc de un sant, o viroaga. Locul era plin de salcami si de iarba inalta. Pe marginea santului insa, se inaltau spre cer, ca o bariera, un rand de plute drepte ca lumanarea si al caror varf abia putea fi vazut in timpul noptii. Gradina era totusi intunecata, desi plutele inalte nu acopereau lumina cerului. Ceea ce umbrea intreaga valcea a gradinii era un salcam urias care la inceput, pentru ca era stufos si inalt, nu se baga in seama. Langa el se oprise Moromete.
-- Nila, zise el, pana rasare soarele trebuie sa-l trantim la pamant! Hai, pune mana pe secure!
-- Salcamul?! intreba flacaul uimit.
Toata lumea cunostea acest salcam. Copiii se urcau in el in fiece primavara si-i mancau florile, iar in timpul iernii jucau mija, alegandu-l ca loc de intalnire. Toamna viroaga se umplea cu apa, iar in timpul iernii ingheta. Cand erau mici, Paraschiv, Nila si Achim curatau santul de zapada si gloduri si netezeau cea mai lunga gheata de prin imprejurimi. Lunecusul pornea de undeva din susul gradinii si se oprea la radacina copacului. In fiecare iarna era aici o harmalaie nemaipomenita. Ajungand la capatul ghetusului, vrand-nevrand, copiii imbratisau tulpina salcamului, lipindu-si obrajii infierbantati de scoarta lui neagra si zgrunturoasa. Primavara, coroana uriasa a salcamului atragea roiuri salbatice de albine si Achim se catara ambitios in varful lui sa le prinda. Salcamul era curatat de craci in fiecare an si crestea la loc mai bogat.
Nila isi dadu palaria pe ceafa si intreba inca o data:
-- Salcamul asta? De ce sa-l taiem? Cum o sa-l taiem? De ce?!...
-- Intr-adins, raspunse Moromete. Intr-adins, Nila il taiem, intelegi? Asa, ca sa se mire prostii! Pune mana, nu te mai uita, ca se face ziua.
-- Cum sa se mire prostii?! intreba Nila suparat, neintelegand, trecandu-i pentru intaia oara prin cap ca la urma-urmei tatal lui ar putea sa tina seama si de ceea ce gandeste el, asa cum a fost seara trecuta, cand l-a intrebat ce sa faca cu Achim.
Moromete se uita mirat la fiu, dar dupa aceea puse mana pe secure si-i incerca taisul.
-- Vrei sa stii in ce fel sa se mire prostii? il intreba el. Sa se uite si sa se mire pana li s-o apleca.
-- Bine, dar nu e salcamul nostru! mai protesta Nila.
-- Dar al cui e? intreba tatal, apucand securea de coada.
-- Nu e al ga Mariei?! raspunse Nila, crezand ca totusi tatal n-are sa incerce sa taie salcamul. Si pe urma, ziua n-avem timp? mai bombani el nedumerit. Ce ti-a venit acuma, cu noaptea in cap?
Moromete nu-i raspunse. Incepu sa dea ocol salcamului, cautand un anumit loc unde sa inceapa a-l lovi. O clipa el mai ramase ganditor, apoi deodata ridica securea si-o infipse cu putere in coaja copacului. Din gat ii iesi un icnet adanc si lovitura tasni de la radacina copacului, se lovi de uluci si se intoarse indarat, facand sa rasune viroaga.
Nila apuca si el securea in maini si trecu de cealalta parte a tulpinei.
-- Si cui il dai? mai intreba el.
-- Astuia, raspunse Moromete aratand spre gradina lui Balosu.
Amandoi incepura apoi sa izbeasca tacuti si nu se oprira decat dupa un timp indelungat. In amandoua partile facusera in salcam cate o taietura adanca si alba. Incepura sa izbeasca din nou si aschiile sareau acum, mai marunt, uneori zbarnaind in aer. In curand ele inconjurara locul intr-o roata inalbita.
Incepuse sa se lumineze. In cimitir vaietul femeilor contenise dar nu de tot, se mai auzea un murmur nelamurit, chemari soptite si tainice. O femeie inca bocea si parea sa nu mai termine litania ei veche.
Dar Moromete si Nila nu mai auzeau. Ei loveau de la o vreme mai incet, mai chibzuit, uneori scormonind cu securea in lovituri mici, cautand parca viata salcamului falnic in vreo vana care se ascundea de secure. Cu toate ca patrunsesera in el adanc, din amandoua partile, copacul statea drept si linistit, nici o frunza nu i se misca. Deodata, niste aripi palpaira undeva intr-un prun si inca o data un cocos canta prelung. Cand sfarsi, in clipa urmatoare, satul rasuna a doua oara ca o alarma nesfarsita de glasurile celorlalti cocosi.
Moromete se opri, se sterse de naduseala si lasa securea jos:
-- Ajunge Nila, da-te la o parte, zise el gafaind. Du-te de adu caii. Vanos a mai fost!...
-- De ce sa aduc caii? intreba Nila.
-- Adu, ma, caii si streangurile si nu mai tot intreba. Ce tot intrebi? Mai stai si tu locului si mai gandeste-te cand intrebi. Stii tu incotro cade salcamul? Daca se lasa peste pruni, sau dincoace in gradina astuia a lui Geaca si-i prapadeste rasadurile, ce faci?
Flacaul se sterse de sudoare si pleca. Moromete se aseza pe aschii, uitandu-se oftand in urma fiului:
-- Umbla incet, vezi sa nu-i scoli p-aia! ii spuse.
Peste catva timp, flacaul se intoarse cu caii.
,,N-am spus eu?" reflecta Moromete din nou, ridicandu-se de pe aschii si vorbind apoi tare:
-- Unde vii, ma, cu ei, Nila? il intreba batjocoritor.
-- Cum unde viu? raspunse Nila, nedumerit.
-- Adica da! exclama Moromete. Treci cu ei incoa sa cada salcamul pe ei.
Nila opri caii si ramase tacut, nestiind ce sa mai faca. Apoi pricepu, intoarse caii, le prinse rascrucile de streanguri, lega franghia si porni cu ea spre tatal sau.
-- Poti sa te urci? intreba Moromete. Urca-te pana spre varf, nu-ti fie frica, n-o sa cada cu tine.
Moromete il scruta posomorat. ,,Ce baiat greu de cap, uite la el ca i-e frica sa se urce, nu-si da seama ca salcamul n-a fost taiat atat de tare la radacina sa nu se mai poata lega apoi franghia de varful lui."
-- Daca vezi ca se misca, sai si tu jos de-acolo, mai spuse Moromete batjocoritor.
Nila nu raspunse la aceasta batjocura, se urca tacut pana spre varf, nu se mai vedea pe chipul lui daca intelesese sau nu ca n-avea de ce sa se teama si oricum daca, totusi, se temea, solutia cu saritul jos tocmai de-acolo din varful copacului nu era in nici un caz cea potrivita. Lega franghia si se daduse jos. Moromete se apropiase de cai si masura din ochi lungimea franghiei cu aceea a salcamului. Bombani ceva, apoi trase caii spre partea din spatele casei, incotro trebuia sa cada copacul.
-- Gata, Nila? intreba el in soapta.
-- Gata! raspunse flacaul.
-- Treci langa cai si cand vezi ca incepe sa se aplece, ai grija sa-i mai, ca mi se pare ca franghia e mai scurta decat salcamul.
Se alaturara amandoi intr-o parte si alta a cailor, apoi Moromete urla pe neasteptate, lung si ragusit, ca si cand l-ar fi ars cineva cu fierul rosit:
-- Haidaaa!...
Speriati, caii zvacnira, vrand s-o ia la goana, franghia se intinse ca o coarda si urletului omului ii urma un parait ascutit care spinteca dimineata ca un trasnet.
-- La o parte! striga Moromete, biciuind caii.
Din inaltimea lui, salcamul se clatina, se impotrivi, balabanindu-se cateva clipe, ca si cand n-ar fi vrut sa paraseasca cerul, apoi deodata porni spre pamant, starnind linistea diminetii ca o vijelie; se prabusi si imbratisa gradina cu un zgomot asurzitor. Vaile clocotira si toti cainii de prin imprejurimi incepura sa latre.
Dupa aceea se facu tacere. Se luminase de tot si printre sirul de salcii se vedeau chiar cum sclipesc cateva raze rosii de soare.
Catva timp, cei doi ramasesera incremeniti, uitandu-se la salcamul doborat, nestiind parca ce mai aveau de facut. Dutulache iesise din gaura lui facuta sub sira de paie si se uita peste gradina, parca nedumerit si el. Numai caii stateau tacuti, nepasatori, cu buzele lasate in jos.
-- Ei, acuma ce-ai ramas cu capul intre urechi?! se mira Moromete, calcand incet printre cracile salcamului. Desfa caii si baga-i in grajd...
Salcamul taiat strajuia insa prin inaltimea si coroana lui stufoasa toata partea aceea a satului; acum totul se facuse mic. Gradina, caii, Moromete insusi, aratau bicisnici. Cerul deschis si campia napadeau imprejurimile.
-- Bine, Ilie, de ce-ai taiat salcamul? se auzi de pe poteca viroagei un glas nelinistit.
Era mama, care venea de la cimitir prin fundul gradinii. De brat avea un cosulet alb din care impartise colaci pentru morti. In poarta gradinii iesisera Paraschiv si Achim descinsi si in izmene. Tita, Ilinca si Niculae se uitau si ei incremeniti de dupa gard.
-- De ce-ai taiat salcamul, tata? Ce ti-a venit? intreba Tita.
-- Ce facusi, Moromete? se auzi un glas de dupa gardul din fata.
-- Bine, Moromete, alt salcam nu gaseai sa tai? exclama cineva din fundul gradinii.
In tacerea care se lasa, o fetita striga si ea parca speriata:
-- Nea Patanghele, de ce-ai taiat salcamul?
Era porecla lui Moromete si se pare ca fetita era foarte suparata de indraznise sa vorbeasca asa.
-- Cand ti-oi da eu un patanghel n-ai sa-l poti duce, ii raspunse Moromete. Si voi ce vreti? se rasti apoi la cei care se uitau de dupa garduri.
Intre timp, Paraschiv si Achim se apropiasera si se uitau peste trupul salcamului intr-un anumit fel, parca ar fi fost vorba de-un animal bolnav care fusese ucis.
-- De ce-ai taiat, ma, salcamul? se pomeni Paraschiv intreband. Avea insa un glas cu totul deosebit de al celorlalti, parca ar fi fost singurul care punea intrebarea, sau in orice caz singurul caruia sa i se raspunda.
-- Intrebati-l pe Nila, ca el stie, raspunse intr-adevar tatal cu un glas ciudat.
Paraschiv se prinse:
-- De ce, ma? il intreba.
-- Ca sa se mire prostii, il cita Nila pe taica-sau si deodata isi arata dintii lui lati, bucuros pesemne ca putea la randul lui sa-l prosteasca pe Paraschiv.
-- Razi ca un bou! mormai Paraschiv.
Lui Nila insa ii placuse atat de mult ce facuse incat se veseli si mai tare. Chiar si cand radea avea un fel al lui greoi la care n-aveai ce sa mai faci.
Tudor Balosu iesise in gradina si Moromete o lua spre el. In fundul gradinii mama se uita mereu la golul din care fusese smuls salcamul. Atat de rau stateau? De ce, daca aveau asa nevoie de bani, nu vindeau o oaie sau cativa miei?
Se pare ca nimeni nu intelegea ca hotarandu-se in sfarsit plecarea lui Achim la Bucuresti insemna ca trebuie sa li se faca celor trei pe plac pana la capat, sa nu se mai atinga nimeni de oi si cum altceva n-aveau ce vinde, salcamul trebuia taiat. Mai ciudat era ca nici cei trei in cauza nu intelegeau; incat raspunsul lui Moromete ca a taiat salcamul ca ,,sa se mire prostii" nu era o batjocura intamplatoare la adresa fiilor.
Niste ciori, invatate sa se roteasca si sa se aseze deasupra a ceva inalt, acum ca acel ceva nu mai era, dadeau tarcoale prin preajma si croncaneau urat, parca a pustiu, din ciocurile lor negre. Mama, luptand parca impotriva presimtirilor si temeiurilor ei vechi care o napadeau, casuna pe fete si se rasti la ele sa se apuce de treaba. Ce, n-au mai vazut salcam taiat?
